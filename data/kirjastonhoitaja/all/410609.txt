Olen hakenut  moniviestimiä nais jazz-vokalistille.  Epäilen, että kaikkien maakuntakirjastojen materiaalitiedoissa ei lue "moniviestin"., niinkuin Vaasan kirjastossa on tapana. Miten saan selville, onko kyseessä materiaali, jossa on myös Cd-taustasäestystä varten muitten maakuntakirjastojen, erikoiskirjastojen osalta?
Voit tehdä hakuja maakuntakirjastojen tai yleensä useamman kirjaston kokoelmasta Kirjastot.fi:n tuottaman Frank-monihaun ( http://frank.kirjastot.fi ) kautta. Pop & Jazz Konservatorion informaatikon mukaan maakuntakirjastojen moniviestin-aineiston luettelointi ei ole yhdenmukaista. Osa kirjastoista määrittelee aineistolajiksi moniviestimen, osa nuotin. Yleensä huomautuskentässä mainitaan kuitenkin lisäaineisto (esim. "Cd-levyllä kappaleitten taustat triolla (piano, basso, rummut) soitettuina"). Jos näin ei ole, on mahdollista hakea tuotemerkeillä (esim. "aebersold" tai "jazz play along"). Musiikin alan erikoiskirjastoissa moniviestimet merkitään omaksi aineistoryhmäkseen. Esim. taidekorkeakoulujen Arsca-tietokannassa (https://arsca.linneanet.fi ) voit hakea yhdistelmähaulla (esim. moniviestin AND jazz).
