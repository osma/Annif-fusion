1. Mistä voisi löytää luetteloita kirjoista, jotka kirjastojen luokittelun mukaan sisältävät tietyn asiasanan tai useampia asiasanoja?

2. Onko olemassa luetteloa kaikista Suomessa julkaistuista kirjoista mahdollisesti jaoteltuna esim. kielen tai kaunokirjallisuus/tietokirjallisuus luokittelun perusteella?

3. Suomessa tai muualla julkaistun englannin tai ruotsin kielisen tietokirjallisuuden luettelot/etsintä?

Kohteesta riippuen tulee kyseeseen lainaaminen jostain kirjastosta löytyvä teos, vierailu ko. kirjaston käsikirjastossa, teoksen etsiminen divareista tai ostaminen kirjakaupasta?
1. Mistä voisi löytää luetteloita kirjoista, jotka kirjastojen luokittelun mukaan sisältävät tietyn asiasanan tai useampia asiasanoja?

Nykyisin kirjastot luetteloivat hankkimansa teokset omien kirjastojärjestelmiensä tietokantoihin, joten tällaista luetteloa ei löydy painettuna. Tietokannat sisältävät teosta kuvailevia asiasanoja, joilla asiakas voi hakea kirjaston kokoelmatietokannasta internetissä. Yksittäisillä kirjastoilla ja kirjastokimpoilla on omat kokoelmatietokantansa, joiden linkit löytyvät esim. osoitteesta http://www.kirjastot.fi

Jos haluaa hakea useammasta kirjastosta yhtäaikaa, voi käyttää Frank-monihakua http://frank.kirjastot.fi/

Seinäjoen kaupunginkirjaston Seitti-verkkopalvelusta https://seitti.seinajoki.fi/Scripts/Intro2.dll?formid=find2 voi etsiä tietyllä asiasanalla ja niiden yhdistelmällä. 

Kirjastoissa käytössä olevat tietokirjallisuuden asiasanat löytyvät YSA-asiasanastosta http://vesa.lib.helsinki.fi/ysa/index.html ja kaunokirjallisuuden asiasanat Verkko-Kaunokista http://kaunokki.kirjastot.fi/fi-FI/


2. Onko olemassa luetteloa kaikista Suomessa julkaistuista kirjoista mahdollisesti jaoteltuna esim. kielen tai kaunokirjallisuus/tietokirjallisuus luokittelun perusteella?

Suomen kansallisbibliografiaa Fennicaa on julkaistu painettuna vuodesta 1488 vuoteen 1994 asti. Se löytyy sarjana mm. Seinäjoen kaupunginkirjastosta käsikirjasto-osastolta.

Nykyisin Suomessa julkaistut kaikki vanhat ja uudet kirjat löytyvät vain Fennica-tietokannasta https://fennica.linneanet.fi/webvoy.htm
Fennica sisältää tiedot Suomessa painetuista tai muuten valmistetuista kirjoista, lehdistä, sarjoista, kartoista, audiovisuaalisesta aineistosta ja elektronisista tallenteista sekä ennakkotietoja lähiaikoina ilmestyvistä julkaisuista. Tietokannassa on lisäksi tietoja ulkomailla ilmestyneistä julkaisuista, joiden tekijä on suomalainen tai jotka koskevat Suomea. 

Fennicassa voi rajata hakua kielen perusteella, mutta rajaus kauno- ja tietokirjallisuuteen ei onnistu.

Lisätietoa Fennica-tietokannasta löytyy internetistä http://www.kansalliskirjasto.fi/kirjastoala/fennica.html


3. Suomessa tai muualla julkaistun englannin tai ruotsin kielisen tietokirjallisuuden luettelot/etsintä?

Fennicasta voi etsiä myös näitä. Lisäksi voi käyttää mm. Suomen yliopistokirjastojen yhteistietokantaa Lindaa http://www.kansalliskirjasto.fi/kirjastoala/linnea/tietokannat.html , British Libraryn tietokantaa http://catalogue.bl.uk/F/?func=file&file;_name=login-bl-list , Kongressin kirjaston tietokantaa http://catalog.loc.gov/cgi-bin/Pwebrecon.cgi?DB=local&PAGE;=First , Ruotsin korkeakoulukirjastojen tietokantaa Libristä http://libris.kb.se/ ja Ruotsin tieteellisten ja yleisten kirjastojen yhteistietokantaa Biblioteket.se:tä http://www.bibliotek.se/index.html
