Joulurauhan julistus metsän eläimille. Löytyisikö mistään tätä julistusta ?
Seuraava teksti löytyi internetistä Google-haulla: ”Täten julistetaan kaikille eläimille; metsän eläimille, koti- ja karjaeläimille, taivaan linnuille, jyrsijöille, pikkueläimille ja lemmikkieläimille, joulurauha." "Ja älköön kukaan olko tai tulko raskauttavien asianhaarain vallitessa eläinten joulurauhan rikkojaksi. Jumalan rauhaa teille kaikille." Kyseinen teksti löytyy osoitteesta http://www.kaleva.fi/plus/index.cfm?j=621041,  sanomalehti Kalevassa julkaistusta jutusta. Jutussa kerrotaan, että useissa kaupungeissa eläinväki  järjestää ennen joulua joulurauhan julistuksen sekä metsän- että lemmikkieläimille. Yhteydestä ei käy ilmi onko kyseinen teksti joulurauhan julistus eläimille kokonaisuudessaan vai vain osa siitä.  Enempää aiheesta ei käytettävissä olevista lähteistä ole löytynyt. Ehkä kannattaisi tiedustella asiaa eläinsuojeluyhdistyksessä toimivilta. Helsingin eläinsuojeluyhdistyksen yhteystiedot ovat osoitteessa  www.hesy.fi.
