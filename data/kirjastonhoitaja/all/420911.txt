Hei,

minulla on pian tehtävänä analyysiessee jostakin nuorten kirjasta. Minua kiinnostaisi tehdä se jostakin näytelmästä, mutta en ole löytänyt nuorelle yleisölle kirjoitettuja näytelmiä. Osaisikohan kirjastonhoitaja vinkata luettavaa? Toivoisin, että näytelmä olisi siis nimenomaan nuorille suunnattu, ei lapsille varsinaisesti.

Minua kiinnostaisi myös alkukieleltään saksankielinen nuortenkirjallisuus, jota olisi käännetty suomeksi. Kaikki muu käy, paitsi fantasia. Olisiko kirjastonhoitajalla heittää joku tärppi tästä?

Kiitos paljon! Tämä on ihana palvelu!
Näytelmävinkkejä esseeanalyysiin:

Jessika - vapaana syntynyt / Leea Klemola.
Kolauksia / Marita Hauhia.
Kuokkavieraat / Emilia Pöyhönen.
Kylmät kylkiluut / Kari Vaijärvi.
Missä aalto jatkuu : neljä uutta näytelmää /(toimittanut Salla Taskinen.
Perillä / Otso Huopaniemi.
Sexton / Heini Junkkaala.
Viilletty elämä / Marita Hauhia.


Ohessa pari ehdotusta Jukka-Pekka Pajuselta, joka on ansiokkaasti suomentanut saksankielistä kirjallisuutta:

Jokapäiväinen leipä / Gesine Danckwart. 
Pianonsoittaja / Elfriede Jelinek. 

Suosittelen näitäkin käännöksiä:
Kreisi / Benjamin Lebert.
Lukija / Bernhard Schlink.
Nuorta valoa / Ralf Rothmann.
Tapaus Kalteis / Andrea Maria Schenkel.
Tiikeri olkapäällä / Günter Ohnemus.

Kaikkien edellä mainittujen teosten sisällönkuvailut ja saatavuustiedot löytyvät http://www.helmet.fi/search~S9*fin/X
