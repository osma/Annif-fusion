Etsin hautajaisten muistolauseeksi sitaatteja suomalaisilta kirjailijoilta. Onko joku nettisivu, jonne niitä olisi kerätty?
Muistorunoja löytyy moniltakin nettisivuilta, mutta useimmissa runoissa ei mainita tekijää. Tekijänoikeussyistä kokonaisten runojen julkaiseminen ilman tekijän lupaa ei myöskään ole sallittua ennen kuin tekijän kuolemasta on kulunut vähintään 70 vuotta:

http://www.kirjailijaliitto.fi/kirjailijan-tyo/tekijanoikeus/

Runosto.net-sivustolta löytyy vanhoja suomalaisia runoja. Sivustolta löytyy tällä hetkellä Aleksis Kiven, Eino Leinon, Saima Harmajan ja Uuno Kailaan runoja, sekä runoja Kantelettaresta:

#link::9d510508-2d4a-4b4b-a457-7f519a85bf20::http://runosto.net/::linkend#

Moniin kirjoihin on koottu muistorunoiksi sopivia runoja, joissa on myös suomalaisten kirjailijoiden runoja. Alla muutamia:

- Sanoja surun hetkiin 
- Haikea on aika jäähyväisten : lohdutuksen sanoja suruun
- Nuku, nurmilintu : lapsi on poissa - runo lohduttaa surevaa 
- Vain unen varjo : kaipuun ja surun runoja 

Yksittäisillä suomalaisilla kirjailijoilla on myös runoja surusta, mm. näissä kirjoissa:

- Läsnäolosi on lohdutus / Saraleena Aarnitaival 
- Lohdutuksen polulla / Anna-Mari Kaskinen
- Sinä olit lahja / Riitta Hämäläinen
- Sano suruasi rakkaudeksi / Hanna Ekola
- Älä vielä lähde : runoja vuosilta 2008-2009 / Rakel Liehu 
- Surusta vesilintu nousee siivilleen / Heidi Liehu 
- Miehen muotoinen aukko / Aila Meriluoto 
- Surun sisar on lohdutus / Maaria Leinonen

Ei-runomuotoisia sitaatteja löytyy ainakin alla olevista teoksista:

- Surun hetkellä 
- Aika lohdutukselle / tekstit Sonja Falk 
- Tyhjä paikka: surukirja / Monica Vikström-Jokela
