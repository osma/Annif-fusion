Koska ensi vuonna juhlimme naisten äänioikeuden 100-vuotisjuhlaa, kysyn onko kirjastossa suffragettilauluja.  Olen Kallion laulu -nimisestä kuorosta ja ottaisimme äänioikeuden teemaksemme. Vielä meillä ei ole yhtään tietoa edes siitä, onko lauluja olemassa.
Helsingin kaupunginkirjastosta löytyy suffragettilauluja kokoelmasta: Here's to the women : 100 songs for and about American women (1987, ISBN 0-8156-0209-X). Muita naislaulukokoelmia ovat esim. Merja Hurrin toimittama Naislaulukirja, (1985, ISBN 951-95603-5-1) ja ruotsalainen Kvinnosångboken (1983, ISBN 91-7638-019-X). Saatavuustiedot ovat nähtävissä HelMet-tietokannassa osoitteessa  http://www.helmet.fi/search*fin Mahdollisesti Suomessa ei ole syntynyt varsinaisia omia naisten äänioikeuslauluja, koska alun perin työväenliikkeen piirissä tavoiteltiin yleistä ja yhtäläistä äänioikeutta ja vaatimusten taakse tarvittiin naistenkin joukkovoimaa. Työväenlauluissa aihetta on varmaankin käsitelty. Jos lisää  tietoa tarvitaan, Eduskunnan kirjasto on laatinut Yleinen ja yhtäläinen äänioikeus 90 vuotta – luettelon aihetta  käsittelevästä kirjallisuudesta: http://www.eduskunta.fi/kirjasto/Home/Kilpailu/bibliogr.htm
