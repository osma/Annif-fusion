Valmistelen elokuvakäsikirjoitusta, jota varten etsin kirjallisuutta koskien TODEN JA EPÄTODEN rajapintaa. Kirjallisuus voi olla minkä muotoista tahansa ja käsitellä teemaa fiktiivisesti tai faktana.
Olen todella kiitollinen kaikista vinkeistä!
Kokosimme tällaisen listan kaunokirjallisuutta, mukana on sekä aikuisten että nuorten kirjallisuutta:

Haruki Murakami ja maagisen realismin genreen kuuluvat teokset, esim. Värittömän miehen vaellusvuodet; 
China Mieville: Toiset, 
Leena Krohn, Maarit Verronen, Pasi Ilmari Jääskeläinen: Harjukaupungin salakäytävät ja Lumikko, 
moni Anne Leinosen teos; 
Jeff VanderMeer, 
John Scalzi: Lock in 
Tricia Sullivan: Occupy me, 
Suzanne van Rooyen: Scardust ja Obscura burning, 
Eileen Favorite: Sankarittaret.
Philip K. Dickin tuotannossa useampiakin. Äkkiseltään tulee mieleen Ubik, Anna kyynelten tulla pyysi poliisi, On aika sijoiltaan, Jumalan kahdeksan sormea, miksei myös Hämärän vartija. 
Tremayne: Jääkaksoset 
Eowyn Ivey: Lumilapsi
Seita Vuorelan (ent. Parkkonen) Karikko-nuortenkirjassa liikutaan tämän elämän ja tuonpuoleisen rajapinnassa.
Emma Puikkonen: Eurooppalaiset unet 
Almond, David: Nimeni on Skellig
Hirvonen, Hannu: Tuonenkehrääjät
Luukkonen, Marja: Tuulipuun maa
Potter, Ellen: Olivia ja oudot naapurit



Tietokirjapuolella etsiskelin asiasanalla rajatieto ja löysin muun muassa tällaisia teoksia:

Varjojen taika : matka edelliseen elämään / Kaija Juurikkala. Like 2011 | 1.- 2. 2011

Taikavoima / Rhonda Byrne ; [suomennos: Anuirmeli Sallamo-Lavi]. WSOY cop. 2012.

Totuus kummituksista ja hengistä / Tiina Lindholm. Goodset 2013.

Matka yli ymmärryksen / Heikki Saure. Avain 2011.

Kuolema antoi minulle elämän : kuinka löysin itseni ja terveyteni rajakokemuksen kautta / Anita Moorjani ; suomentanut Teija Hartikainen
Basam Books cop. 2013, 2. painos 2014., - 3. painos 2015.

Yliluonnollinen ilmiö : totuus on jossain sisällämme / Richard Wiseman ; suomentanut Tuija Tuomaala. Atena 2012.

Luulen, että kollegoilta tulee vielä lisää materiaalia, lisään niitä tähän listaan siinä tapauksessa.
