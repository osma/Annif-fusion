Haluaisin löytää romaaneja, joissa kuvataan nuoren miehen kehitysvuosia. Kirja saisi mielellään kattaa ajan kouluvuosista armeijaan. Myös nuortenkirja tulee kysymykseen. Kirjan ei pitäisi olla mikään menestystarina, vaan kertomus ihan tavallisesta suomalaisesta miehestä. Jos kirjassa kerrotaan myös poikien välisestä ystävyydestä, niin aina parempi!
Tarkoitit ilmeisesti nimenomaan kotimaisia romaaneja? Monissa teoksissa, jotka käsittelevät nuoren miehen kasvua, kuvataan usein lyhyempää ajanjaksoa kuin hakemaasi kouluvuosista armeijaan.  

Tässä kuitenkin nyt muutamia esimerkkejä, jotka voisivat olla melko lähellä etsimääsi:

Kjell Westö: Leijat Helsingin yllä
Hannu Väisänen: Vanikan palat, Toiset kengät ja Kuperat ja koverat (omaelämäkerrallinen trilogia)
Hannu Niklander: Aurinko katsoo taakseen, Radan varrella varjo (omaelämäkerralliset romaa-nit)
Paavo Rintala: Pojat
Mikael Niemi: Populaarimusiikkia Vittulanjänkältä
Mikko Kalajoki: Taas mua pohjaan (nuortenromaani)
Torsti Lehtinen: Kun päättyy Pitkäsilta
