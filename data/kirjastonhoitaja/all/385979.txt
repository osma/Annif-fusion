Haluaisin saada muutaman englanninkielisen perusteoksen nimen seuraavilta aihealueilta: 
-Team Work and Team building
-Effective Communication, Effective Meetings etc.
-Conflict Handling and Resolution
-Strategic Planning 


Pääkaupunkiseudun yleisten kirjastojen aineistotietokannasta http://www.libplussa.fi voi etsiä aineistoa aiheen mukaan. Myös englanninkielinen  aineisto on asiasanoitettu suomeksi. Haussa voi tehdä rajauksen haluamalleen kielelle. Tietokannasta selviävät myös aineiston saatavuustiedot.

Teoksia voitte etsiä esimerkiksi asiasanoilla ja asiasanapareilla:
-tiimityö
-viestintä yritykset
-ongelmanratkaisu
-strateginen suunnittelu
Asiasanoja on löydettävissä lisää VESA-Verkkosanastosta http://vesa.lib.helsinki.fi .

Todettakoon, että myös Helsingin Liiketalouden Ammattikorkeakoulun kirjastotietokanta löytyy verkosta osoitteesta http://www.helia.fi/kirjasto .

Tiimityöstä Helsingin kaupunginkirjastossa on mm. seuraava teos: Teamworking, 2000; yritysviestinnästä Kortetjärvi-Nurmi, Sirkka Yritysviestinnän abc, 1999 ja englanniksi Bludel, Richard: Effective business communication principles and practice for the information age, 1998; ongelmanratkaisusta Glasl, Friedrich  Konfliktinhallintaa riidanhalun sijaan, 2000 ja Wilson, Paul Calm at work, 1998 sekä strategisesta suunnittelusta Wit, Bob de: Strategy: process, content, context an international perspective, 1999 ja Bryson, John M.: Strategic planning for public and nonprofit organizations a guide to strengthening and sustaining organizational achievement, 1995.   
