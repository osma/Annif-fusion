Mitä eroa on tuoteperheellä ja tuotesarjalla?
Monessa lähteessä on eri tarkoituksia ja tuntuu ettei yhtä selkeää vastausta näiden kahden eroavaisuuksiin löydy. Mitä ne yksinäänkään tarkoittavat....
Sanakirjoista Kielitoimiston sanakirja tuntee sanan tuoteperhe, selitys: tuoteperhe toisiinsa liittyvistä tuotteista. Sanaa tuotesarja em. sanakirja ei tunne.

Kauppakorkeakoulun Helexon.MIX -tietokanta antaa huomattavasti enemmän ja tuoreempia osumia sanalla tuoteperhe (artikkeleja ja graduja).

Selasin hyllystä löytyneitä markkinoinnin julkaisuja. Näissä kirjoissa ei käsitteitä tuoteperhe- tai sarja käsitelty. Leena Raatikainen kirjoittaa kirjassaan Asiakas, tuote ja markkinat, että tuotemerkki on tavaran tuottajan omaisuutta, josta syntyy brändi. Tuotemerkkien käytössä on kysymys ihmisten kokemuksista. Kuluttajalla on taipumusta valita yleensä ennestään tuttuja tuotteita. Tunnepohjaiset mielikuvat määrittävät yhä useammin kuluttajien valintoja. Kirjassa on edelleen kerrottu tuotemerkeistä, niiden erottautumisesta, mielikuvista ja tuotteen brändistä. 

Helmet-kirjastojen hausta löytyy kirjallisuutta brändeistä, tavaramerkeistä ja mielikuvista markkinoinissa 
http://www.helmet.fi/search*fin/?searchtype=d&searcharg;=br%C3%A4ndit&searchscope;=9

Mielestäni sana tuoteperhe sopii paremmin markkinoinnin lähtökohdaksi. Tuoteperhe sana on loppuosan johdosta on puhuttelevampi ja markkinointivetoisempi. Tuotesarja kuulostaa enemmmän tuotantopuolen insinöörivetoiselta, kuivahkolta käsitteeltä.
Tuoteperhe antaa mielikuvan läheisemmin toisiinsa liittyvistä tuotteista kuin tuotesarja. Tuotesarjan tuotteilla voisi olla laajempi sortimentti.

Lopuksi vielä juridisiin kahnauksiin. Markkinaoikeuden haku antaa tuloksia molemmilla sanoilla, muutaman enemmän sanalla tuotesarja (tarkemmin tuotesarj*). http://www.finlex.fi/fi/oikeus/mao/
