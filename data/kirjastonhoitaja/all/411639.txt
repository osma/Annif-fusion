Minua kiinnostaa saada mahdollisimman paljon tietokirjallisuutta urheilusukista. Teen lopputyötä, jossa olen jo testannut noin 100 kpl ja nimenomaan niiden hien imukykyisyyttä on tutkittu. Nyt tarvitsen tutkielmaani varten myös muita tutkimustuloksia sekä yleistä tietoa eri vaatteiden tutkimuksista. Itse olen käynyt läpi muutaman kirjaston ja tulosta en ole saanut.
Varsinaista tietokirjallisuutta näin spesifistä aiheesta en löytänyt.  Voisit tutkia Kuluttajatutkimuskeskuksen Kultu-tietokantaa http://www.kuluttajatutkimuskeskus.fi/index.phtml?s=5 . sinne on kerätty erilaisia testitutkimuksia. Hakutermeinä (muissakin tietokannoissa hakiessasi)voit käyttää asiasanoja sukat, vaatteet, pukineet, urheiluvaatteet, vapaa-ajanvaatteet.

Kultu-tietokannasta ja kirjastoissa käytössä olevista lehtitietokannoista Aleksi ja Arto löytyivät mm. seuraavat artikkeliviitteet: Sukat vaeltajalle. Erä 1999:10B ; Viljanen Jukka: Juoksukenkien kumppanit. Juoksija 2007:6 ; Kunnollisilla asusteilla juoksulenkki sujuu vaivatta. Kuntoplus 2006:14 ; Sukkatesti: likaisen työn tekijät (sarja retkitesti). Retki: Finnish outdoor magazine 2000:3 ; Koskinen Sirpa: Mistä sukka kiristää?: testasimme miesten sukat. Kuluttaja 1997:3.

Erä-, Juoksija-, Kuntoplus- ja Kuluttaja-lehdet löytyvät HelMet-kirjastoista, Retki-julkaisua on Helsingin yliopiston kirjastossa lukusalikäyttöön.

Runners' World -lehden kotisivuilta http://www.runnersworld.com/0,7118,,00.html löydät erilaista tietoa juoksijan ja liikkujan varusteista.
