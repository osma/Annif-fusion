Hei!
Löytyykö minkäänlaisia romaaneja joissa olisi luostarimaailmaa, ehkä romantiikkaa, jännitystäkin?
Luostariyhteisöön sijoittuvia romaaneja ovat esimerkiksi Eila Pennasen ”Pyhä Birgitta” (1954), Umberto Econ teos ”Ruusun nimi” (1983), Laila Hirvisaaren ”Pilvissä taivaanlaiva” (1986), José Saramagon ”Baltasar ja Blimunda” (1989), Robert Brantbergin ”Kadonneet kronikat : birgittalaismunkki Jöns Budden tarina” (2007), Mikhail Naimyn ”Mirdadin kirja” (2008 ) ja Goliarda Sapienzan ”Elämän ilo” (2014 ).

Luostariin sijoittuvia romanttisia teoksia ovat vaikkapa Philippa Carrin ”Pyhän Brunon ihme” (1974),  Régine Deforgesin ”Nunnien kapina” (1989)  ja Joanne Harrisin ”Sarkaa ja samettia” (2004). 

Jännitysromaaneja, joissa liikutaan luostariympäristössä ovat esimerkiksi Tess Gerritsenin ”Synnintekijä” (2004), Arturo Pérez-Reverten ”Vääräuskoisten veri” (2005), Giulio Leonin ”Valon salaisuus” (2007), Dean Koontzin ”Odd Thomas : luostarin kirous” (2008), Katherin Nevillen romaanit ”Musta kuningatar” (1989) ja ”Kahdeksan”  (2010 ), Indrek Harglan Apteekkari Melchior -sarja, C.J. Sansomin ”Luostarin varjot” (2011), Marcello Simonin ”Kirottujen kirjojen kauppias” (2012), Danielle Trussonin ”Enkelioppi” (2011), Jyrki Erran ”Kaunasin sivut” (2012) ja Douglas Prestonin ”Pimeyden pyörä” (2015).

Voit etsiä lisää aiheeseen liittyvää kirjallisuutta hakusanoilla ”luostarit kaunokirjallisuus”, ”luostarit viihdekirjallisuus” tai ”luostarit jännityskirjallisuus”. Tietokannoissa ja kaunokirjallisuuden verkkopalvelussa Kirjasammossa on myös kuvauksia useista yllä mainituista teoksista. HelMetistä saat kuvauksen auki, klikkaamalla kirjan kuvaa.

http://www.kirjasampo.fi/
http://www.helmet.fi/fi-FI
