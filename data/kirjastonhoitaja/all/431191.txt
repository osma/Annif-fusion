hei !
etsisin kivoja seksikirjoja itselleni. voisiko jostain saada ? itse en ole löytänyt ja se on aivan törkeää ettei tärkeästä aiheesta tehdä kirjoja...
ehdotukseni on siis että enemmän seksikirjoja hyllyyn :) !
Yleisistä kirjastoista löytyy seksiä käsitteleviä kirjoja ja muutama videokin. Mutta miten ne löytää? Kirjastossa kirjat sijoitetaan sisältönsä perusteella luokkiin. Seksologian luokka on 59.35. Kaikki aihetta käsittelevä kirjallisuus ei kuitenkaan välttämättä ole samassa ryhmässä. Esimerkiksi Raimo Jussilan suomen kielen seksisanakirja "Se siitä" löytyy suomen kielen luokasta.

Kätevimmin tutustut tätä aluetta käsittelevään aineistoon tekemällä aihehaun aineistotietokantaan. Käytä esimerkiksi hakusanoja seksuaalioppaat, sukupuolielämä, seksuaalisuus, seksuaalikasvatus. Myös luokka-numeroa voi käyttää hakuelementtinä. Huomaat että aineistoa löytyy runsaasti, mm. Jorma Palon monipuolinen tietokirja "Rakkaudesta seksiin" (1999) tai David Reubenin "Kaikki mitä olet halunnut tietää seksistä, mutta et ole koskaan uskaltanut kysyä "(2000) tai Gilbert Tordjmanin "Kahden kesken - opas rakkauteen ja seksuaalisuuteen." (1998)

Lisäksi voisit tutustua seuraavaan kirjaan: Jansson, Leena: Seksi ja erotiikka: valikoima kauno- ja tietokirjallisuutta. Haulla erotiikka tai seksuaalisuus löytyy mm. seuravaanlaista kaunokirjallisuutta. Alanne, Outi: Neiti N:n tarina Coelho, Paulo: Yksitoista minuuttia  Groult, Benoite: Rakastajatar  Melissa, P: Sata harjanvetoa ennen nukkumaanmenoa  Nedjma: Manteli: intiimi kertomus. Joitakin klassikkoja  Apollinaire, Guillaume: esim. Hirveä Hospodar ja nuoren Don Juanin urotyöt  Kallifatides, Theodoror : esim. Kaunis Alkibiades, Lawrence, D.H.: esim. Lady Chatterleyn rakastaja, Henry Millerin teokset, esim. Kravun kääntöpiiri, Kauriin kääntöpiiri, Sexus Charles Bukowskin teokset, esim. Kaupungin kaunein nainen (novelleja) Markiisi de Saden Justine eli Hyveellisen neidon kovat kokemukset ja Vladimir Nabokovin Lolita.
