Hei!
Onko Sven-Olof Jacobson:  Terveyden vaarat julkaistu myös ruotsiksi Hälsans faror?  
Vain suomenkielinen löytyy Kansalliskirjaston Fennica-tietokannasta (Kokkola: SJ-kustannus 2006), missä ei ole mainintaa, että se olisi käännös ruotsista.  Kirjasto luetteloinut päänimekkeelle [Salainen asiakirja n:o 2.]
Ei ole liioin http://libris.kb.se  -tietokannassa.
Mitkä mahtaisivat olla kustantajan yhteystiedot? 
Kiitos avusta.
Osoitteessa http://www.promerit.net/salainen_asiakirja.htm mainitaan, että ”Hälsans faror” olisi tosiaan teoksen ”Terveyden vaarat” ruotsinkielinen versio, mutta en pysty asiaa tarkistamaan kirjoja vertaamalla, koska HelMet-kirjastoissa ei ole teoksen ruotsinkielistä painosta. On myös vaikea sanoa käytössä olevan tiedon perusteella, onko kirja kirjoitettu alun perin suomeksi vai ruotsiksi. Ehkä Kansalliskirjastossakaan ei ole asiaa pystytty selvittämään eikä siksi merkitty kumpaakaan käännökseksi. Suomenkielinen painos on julkaistu aikaisemmin, mutta varmuuden asiasta saisi kysymällä kustantajalta. Kustantajan yhteystiedot löytyvät yllä olevasta osoitteesta.

Ruotsinkielinen teos löytyy Fennica-tietokannasta nimellä ”Hälsans faror: nedtystad kunskap om medicin och hälsa”.
