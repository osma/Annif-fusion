Missäköhän on saatavana nuotit kappaleeseen Välimeren tyttö (tyttö välimeren)?
Ja toinen kysymys.
Käsittäisin, että kyseessä on ollut Svenska kulturfonden järjestämä kirjoituskilpailu. Ja sen on voittanut Petter Lindblad Ehnborg kirjoituksella De små minnenas mästare och mitt hjärtas förlorade slag. Olisikohan tätä saatavilla?
Näyttäisi siltä, ettei kappaleen ”Välimeren tyttö” nuotteja ole julkaistu. Sanojen sen sijaan pitäisi löytyä karaoke-DVD:ltä ”Tatsia karaoke. Vol. 2 : Esko Rahkonen : v.1997 - v.2005 : 24 suosikkia alkuperäisillä taustoilla!”. Voit koettaa tiedustella ”Välimeren tytön” nuotteja DVD:n julkaisseesta Tatsia-Musiikista, jonka yhteystiedot löytyvät osoitteesta http://www.tatsia.fi/2015/index.php/yhteystiedot.

Petter Lindblad Ehnborg esseetä ei näyttäisi julkaistun missään. Palkinto on myönnetty sen verran hiljattain, ettei se ole ihmekään. Svenska kulturfonden on julkaissut ainakin joinakin vuosina kilpailun esseitä kirjoina, joten voihan olla, että tämän vuoden esseitäkin vielä ilmestyy painettuna. Pieni mahdollisuus on toki siihenkin, että essee olisi ilmestynyt jossakin sanomalehdessä, eikä tietoa löydy Internetistä tai tietokannoista, mutta luultavinta on, ettei essee ole ilmestynyt vielä missään.
