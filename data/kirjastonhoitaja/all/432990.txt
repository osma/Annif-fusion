kaipaisin lastensatua perhepäivähoitoryhmääni, jossa kerrotaan syksyn ensimmäisestä pakkasesta ja huurteesta maan pinnalla. Kyse olisi orientoinnista huurre aiheiselle viikolle...olisiko aiheeseen sopivaa satua olemassa?
Kyyti-kirjastojen kokoelmista en löytänyt satu- tai kuvakirjaa pelkästään huurteesta ja pakkasesta.

Sensijaan hakusanalla 'ensilumi' tai 'ensi lumi' löytyi joitakin teoksia. 
Nämä ovat Iitin kirjastossa:  
M. Christina Butler, Pikku Peura ja ensilumi, 
Muumi ja ensilumi, 
Marcus Pfister, Vilun ensilumi, 
Linda Jennings, Nappe ja ensilumi. 

Myös hakusanalla 'pakkanen' löytyy muita teoksia, tosin monet niistä käsittelevät talvea yleensä.

Jos haluaa katsella upeita huurrekuvia voin suositella Hannu Hautalan ja Tuomo-Juhani Tapion valokuvateosta Ensilumi. Kuvien ohessa on lyhyin tekstein tietoa ja tarinaa ensilumesta, jotka voisivat käydä satujen korvikkeena. Tätä kirjaa ei ole Iitin kirjastossa mutta varaamalla se kuljetetaan sinne toisesta Kyyti-kirjastosta.
