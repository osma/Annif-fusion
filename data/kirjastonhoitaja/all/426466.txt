Hei! Luen parhaillaan Jaakko Hämeen-Anttilan kirjaa Mare nostrum. Kirjassa kerrotaan Kreetan saarelta 1908 löydetystä Faistoksen kiekosta ja yrityksistä sen kuva- ja/tai tavukirjoituksen ratkaisemiseksi. Kirja on vuodelta 2006. Onko sen jälkeen tapahtunut ´tekstin´tulkinnassa mitään edistystä? Nopealla haullla Internet näyttää pursuavan erilaisia tulkintoja almanakasta ja palapelistä aina huijaukseen asti. Löytyykö Internetistä hyvää luotettavaa tahoa, josta aiheesta saisi lisää ja mahdollisesti uutta tutkimustietoa? Vastauksesta kiittäen ja tervehtien, Ahkera Lukija
Tiedustelin asiasta Mare nostrum-kirjan tekijä Jaakko Hämeen-Anttilalta. Hän kertoi tiedemaailman olevan tällä hetkellä sitä mieltä, että Faistoksen kiekon arvoitus jää ratkaisematta, ellei uusia vastaavia kirjoituksia löydy. Edistystä ei siis ole tapahtunut kirjan julkaisemisen jälkeen.
Hän toteaa myös, että epäuskottavia ja tieteen hylkäämiä ratkaisuyrityksiä ilmestyy kuitenkin koko ajan. Luotettavaa lähdettä asian seuraamiseen ei siis näyttäisi tällä hetkellä internetistä löytyvän.
