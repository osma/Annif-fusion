Järjestämme koulussa itsenäisyyspäivänä päivänavauksen ja etsimme ohjelmaan satua siniristilipusta tms. pienille sopivaa. Kyseessä on erityiskoulu ja oppilaita on esiopetuksesta kymppiluokkaan. Isommille on sopivaa ohjelmaa jo, mutta jokin yksinkertainen tarina päivään liittyen pitäisi löytää. Jos tiedätte viisaampana, niin lähetättekö tietoa minullepäin. Kiitos!
Voisikohan Kirsti Koivulan mainioista Yhdessä näyttämölle ja Yhdessä joulujuhlaan -kirjoista olla Sinulle apua. Molemmissa on itsenäisyyspäivän viettoon liittyen näytelmiä, joista melko helposti saisi varmaan modifioitua myös kertomuksen - esimerkkinä Lippu sinivalkoinen kirjassa Yhdessä näyttämölle. 

Näiden kirjojen saatavuustetoja voit tarkistaa Pääkaupunkiseudun kirjastojen aineistotietokannasta osoitteessa http://www.helmet.fi . Voit toki kokeilla myös asiasanahakua "itsenäisyyspäivä" ja vilkuilla näitäkin kirjoja.
