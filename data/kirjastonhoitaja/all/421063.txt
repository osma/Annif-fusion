Milloin kirjastosta olisi mahdollista lainata Percy Jacksonin viides osa (The last olympianist)?
Kiitos jo etukäteen!
Kaipaatko kirjaa englanniksi vai suomeksi? Riordanin englanninkielinen kirja ”Percy Jackson and the Last Olympian” löytyy jo HelMet-kirjastoista sekä painettuna kirjana että CD-äänikirjana. Tällä vastaushetkellä tosin kaikki kappaleet ovat lainassa ja niissä on varauksia, mutta voit toki laittaa itsesi varausjonoon mukaan, jotta kirja tulee aikanaan. Tarkemman saatavuuden voit katsoa osoitteesta http://www.helmet.fi etsimällä kirjan nimellä.

Suomeksi Riordanin teosta ei ole vielä ilmestynyt. Kustantaja on ilmoittanut tuon nimellä ”Jumalten sota” julkaistavan kirjan ilmestymisajankohdaksi 15.6.2010, joten joskus tuon päivämäärän jälkeen kirjaa voi odotella ilmestyvän kirjastoonkin, ellei kirjan julkaisu viivästy suunnitellusta. Kirjastoon kirjat ehtivät kuitenkin hitaammin kuin kirjakauppoihin, koska kirjat täytyy ensin muovittaa, toimittaa kirjastoille ja viedä kirjaston rekisteriin ennen kuin ne ovat valmiita lainattaviksi. Kannattaa seurata ilmestymisajan jälkeen osoitteesta http://www.helmet.fi, milloin kirja ilmestyy sinne ja valmis varattavaksi. Varauksen pystyt tekemään heti, kun yksinkin kappale kirjaa ilmestyy HelMet-tietokantaan.
