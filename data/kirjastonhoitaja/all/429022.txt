Hei!


Miten DVD/Blu-ray-aineiston lainaamisessa on otettu huomioon ikärajat? Eli miten estetään, että alaikäiset eivät saa lainattua esim. K18-elokuvaa?
Kirjastokorteissa on syntymävuosi ja kortti syötetään automaatin lukulaitteeseen. Jos alaikäinen yrittää lainata K18-elokuvaa lainausautomaatilla, lainaaminen ei onnistu. Samoin tapahtuu jos alaikäinen yrittää lainata tiskiltä henkilökunnalta. Lainaajan kortin tiedot estävät automaattisesti lainauksen. Näin tapahtuu myös muiden ikärajojen osalta.  
 
Ikärajoista voidaan joustaa, mikäli alaikäisen mukana on täysi-ikäinen henkilö. Tällöin elokuva lainataan täysi-ikäisen kortille. Ikärajoista voidaan joustaa kolmella vuodella. Mikäli täysi-ikäistä henkilöä ei ole mukana, ikärajoista ei jousteta.

Tässä pari esimerkkitapausta:
•	Esimerkki 1: 13-vuotias Petteri tulee yksin lainaamaan K-16 elokuvaa. Lainausta ei suoriteta ja Petteri poistuu pettyneenä lastenosastolle.
•	Esimerkki 2: 16-vuotias Tommi tulee isänsä kanssa lainaamaan K-18 elokuvaa. Lainauksen voi suorittaa vain isä.
