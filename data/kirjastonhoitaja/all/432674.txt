Asiani on lasten kuvakirjojen aihepiiriä koskevaa. Minulla on pari teemaa, joista toinen on uskonnollinen, toinen vuosijuhliin liittyvä. Ei ole tullut vastaan pienen kirjaston kokoelmasta teemasta "Äitienpäivä" kuvakirjatasoista teosta. Samoin sellainen aihe kuin Kristuksen taivaaseenastuminen (onko se helatorstai nimeltään?), siitä ei löydy lasten kuvakirjaosastolta.
Onkohän näistä tehty, tuntuisi erikoiselta, että ei äitienpäivästä olisi? Äideistä kyllä on, joten en tarkoita niitä äitikirjoja, vaan nimenomaan äitienpäiväkirjoja. Saisinko nimekkeitä, voisin tarkistaa, onko saatavilla kirjakaupoista. Kiitos!
Kuvakirjoja aiheistasi on tosiaan vähänlaisesti. Äitienpäivästä on varsinkin menneinä vuosikymmeninä kirjoitettu paljonkin lasten runoja, näytelmiä ja pieniä kertomuksia. Uudempia kirjoja ja kuvakirjamuotoisia ei juuri ole. Alla on muutamia 2000-luvun pienten lasten kirjoja, joissa äitienpäivää käsitellään. Varsinaisia kuvakirjoja näistä ovat vain ensimmäiset kaksi.

- Nalle Puhin pieniä iltasatuja (2011)
- Paras lahja / [suomeksi kertonut Satu Heimonen] (2010)
- Hiiritalon tarinoita / Seija Gauffin & Paula Huhtasalo (2008) 
- Pupu Tupuna : Pupulan juhlapäivät / Pirkko Koskimies (2. p. 2005): 
- Hajanhujalla / Atu Ruotanen (2010): runo Äitienpäivänä
- Heinähatun ja Vilttitossun kaksitoista kuuta / Sinikka Nopola, Tiina Nopola: luku Neitien päivä
- Tammen kultainen lastenrunokirja (2005): runo Äitienpäivänä 
- Lukutoukan lorut / Tuula Kallioniemi (2006): runo: Äitienpäivä

Helatorstaiaiheisia kuvakirjoja ei löytynyt. Joissakin vuotuisjuhlia käsittelevissä lastenkirjoissa kerrotaan myös helatorstaista:

- Laskiaisesta luttuun / Virpi Ojanen (1999)
- Kultaiset juhlat / Päivikki Murto-Mentula (2005)
