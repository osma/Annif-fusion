Missä kirjassa olisi perhosen toukkien kuvia, josta niitä voisi sitten tunnistaa. Siis kuvia ei piirroksia. Jos sellaista ei ole olisiko nettisivua jossa tälläisiä olisi. Jos sellaistakaan ei ole niin joku sivu josta voi kysyä laittamalla kuvan. Ei Ikkuna Suomen Luontoon.
Kattava teos yökkösten toukista on Matti Aholan ja Kimmo Silvosen kaksiosainen "Pohjoisen Euroopan yökkösten toukat", mutta se keskittyy siis vain yökköslajien toukkien esittelyyn. Eri kiitäjä- ja kehrääjälajien toukista on aika hyvin valokuvia kirjassa "Suomen kiitäjät ja kehrääjät" (toim. Olli Marttila). Valokuvia myös päiväperhosten toukista on eri perhoslajien esittelyjen yhteydessä jonkun verran joskaan ei kattavasti esim. Seppo Parkkisen kirjassa "Perhoset". Perhosista on luonnollisesti paljon muitakin teoksia, mutta muista kirjastossamme nyt paikalla olevista perhoskirjoista en löytänyt yhtä paljon perhostoukkien valokuvia.

Internetissäkin on monia sivuja aiheesta. Hyvä suomalainen vaikkakin englanninkielinen sivusto on
- Larvae of North-European Lepidoptera (Pohjois-Euroopan perhosen toukat): http://www.kolumbus.fi/silvonen/lnel/species.htm
Suomen perhostutkijain seuran sivuilla on melko hyvin kuvia myös perhosten toukista, ja heiltä voisi varmaankin saada myös tunnistusapua tarvittaessa:
#link::53221480-3ab0-4e37-9c2a-44b56488af95::http://www.perhostutkijainseura.fi/::linkend#
Muita verkkosivuja, joilla on jonkun verran kuvia perhoslajien toukista: 
#link::b69e4061-9b39-4e8e-824a-259a2f6e677d::http://www.dlc.fi/~peterpa/lepi/perhonen.htm::linkend#
http://www.funet.fi/pub/sci/bio/life/insecta/lepidoptera/
