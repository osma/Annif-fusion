Kumpi on suurempi tekijä kitaran epävireeseen lämpötilan muuttuessa, kitaran metalli vai puuosat?
Jokaisella kiinteällä aineella on ns. pituuden lämpötilakerroin, joka ilmoittaa kuinka paljon metrin mittaisen kappaleen pituus muuttuu, kun lämpötila muuttuu yhdellä asteella.

lämpötilakertoimia:

alumiini 0,000 023 
hopea 	0,000 019 
kupari 	0,000 017 
messinki 0,000 020

teräs (rauta) 	0,000 012 
puu 	0,000 005 - 0,000 030 

Metrin mittaisen terästangon pituus kasvaa yhden asteen lämpötilan nousun seurauksena 0,000 012 metriä, eli 0,0012 cm, eli 0,012 mm. 
Puun lämpötilakertoimen vaihteluväli johtuu käytetystä puulajista. 

Muusikoiden.net -keskustelupalstalla on pohdittu aihetta, keskustelijoiden kokemukset vaihtelevat. Keskustelut löytyvät hakusanoilla: kitara lämpötilan. Yleisin toteamus tuntuu olevan, että ilmankosteuden vaihtelu vaikuttaa enemmän kuin lämpötilan vaihtelu kitaran vireeseen. Metallisten kielten lämpötilakertoimen on näissä keskusteluissa mainittu olevan noin kaksi kertaa suurempi kuin puuosien.
