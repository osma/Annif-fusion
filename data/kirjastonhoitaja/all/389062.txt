Haluaisin tietoa raskaana olevan maahanmuuttajan ravitsemusongelmista Suomessa esim.sokeria virtsassa, nopea painon nousu (esim. somali-venäläinen-thaimaa/kiinalainen)Kieliongelma (tulkki)-ravitsemustottumus muuttunut Suomessa olessa- omat ravitsemustottumukset-onko  omalla kielellä tietoa riittävästi ja ymmärrettävästi. miten Neuvolassa terveydenhoitaja tulsi huomioida asia?
Työministeriö on laatinut maahanmuuttajille terveys- ja  äitiysneuvolapalveluita käsittelevän vihkosen Vauva syntyy Suomessa. Julkaisu on saatavana albanian, arabian, englannin, kurdin, persian, ranskan, serbokroatian, ruotsin, somalian, suomen ja vietnamin kielellä. Sitä voi tilata maksutta Terveyden edistämiskeskuksesta (www.health.fi ). Opasvihkoset viedään myös Internetiin, jolloin ne voi tulostaa Terveyden edistämiskeskuksen sivuilta. Tämän palvelun on tarkoitus toimia vuoden 2002 alusta.

Kirjallisuutta raskaudenajan ongelmista löytyy kirjastoista, esimerkiksi Naistentaudit ja synnytykset, toim. Ylikorkala ja Kauppila (Duodecim 2001). Suomenkielisiä aikakauslehtiartikkeleita löytyy hakulauseella ”raskaus ja diabetes”, artikkelitietokanta on kirjastoissa käytettävissä. 

Konkreettista tietoa maahanmuuttajan äitiysneuvolapalveluista tulkkeineen on paras kysyä oman asuinpaikan äitiysneuvolasta. Yleissääntö on, että vain viranomaiset voivat tilata tulkkauspalveluja valtion ja kuntien ylläpitämistä tulkkikeskuksista, joiden yhteystiedot löytyvät Internetistä (http://www.mol.fi/migration/yhttulkki.html ). Ensin on siis varattava aika äitiysneuvolasta, joka tilaa tulkin. Yksityishenkilön on käännyttävä yksityisten palvelujen puoleen, Helsingissä esim. Lingua Nordica, puh. 09-77 40 180.

Internetistä löytyy Sosiaali- ja terveysministeriön julkaisu Omakielisten palvelujen turvaaminen sosiaali- ja terveydenhuollossa (http://www.vn.fi/stm/suomi/tao/julkaisut/taosisallys54.htm ). Julkaisu löytyy kirjastoista myös painettuna: Omakielisten palvelujen turvaaminen sosiaali- ja terveydenhuollossa, kirj. Margita Lukkarinen (Sosiaali- ja terveysministeriö 2001).

Taustatietoa maahanmuuttajien tulkkauspalveluista löytyy tietoa Työministeriön kehittämissuunnitelmaraportista (http://www.mol.fi/migration/kielipal.pdf ). 
