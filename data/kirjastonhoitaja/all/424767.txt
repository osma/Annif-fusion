Hei,
olen jonkin aikaa sitten aloittanut sukututkimuksen ja olen sitä kautta innostunut laajemmin Suomen historiasta sekä ihmisten elämästä entisinä aikoina. Nyt toivoisin löytäväni tietoa millaista mahtoi piian ja muun palvelusväen elämä olla Suomessa erityisesti 1800-luvulla. Mistä voisin löytää hyvää lähdekirjallisuutta?
Tässä luettavaa aiheesta. Myös ao. kirjojen lähdeluetteloista löytynee hyviä vihjeitä.

Arjen valta : suomalaisen yhteiskunnan patriarkaalisesta järjestyksestä myöhäiskeskiajalta teollistumisen kynnykselle (v. 1450-1860. Toim. Piia Einonen ja Petri Karonen. Suomalaisen Kirjallisuuden Seura, 2002 (Hakapaino) 

Kangasmäki, Valtteri. Tilan väkeä ja naapureita : varhaismodernin maaseutuyhteisön sosiaalinen kenttä ja kontaktinmuodostus Vuorimäen tilalla 1807-1883. Jyväskylä, 2011. Opinnäytetyö, luettavissa Internetissä osoitteessa https://jyx.jyu.fi/dspace/handle/123456789/26780.

Kotiapulaiset : muistoja sadan vuoden ajalta. Toimittanut Minna Kilkki. Suomalaisen Kirjallisuuden Seura, 2006 

Pesti : elimäkeläisiä tarinoita piioista ja rengeistä. Toimitus: Marja Henttonen et al. Elimäen kansalaisopiston perinnepiiri vv. 2003-2004, 2004

Suomen naisen vuosisadat. [1], Piikasesta maisteriksi. Päätoimittaja: Kaari Utrio ; kirjoittanut Kaari Utrio. Tammi, 2005 

Työteliäs ja uskollinen : naiset piikoina ja palvelijoina keskiajalta nykypäivään. Toim. Marjatta Rahikainen ja Kirsi Vainio-Korhonen. Suomalaisen Kirjallisuuden Seura, 2006

Mikäli kirjoja ei löydy omasta kirjastostanne, voitte tehdä niistä kaukolainapyyntöjä. Kaukolainamaksuista ym. käytännöistä voitte kysyä kirjastosta.
