Löytyykö mistään kirjastosta tarkkaa maastokartta CD-rom-ohjelmaa, mistä näkee hyvin Lapin maaston: esim. korkeuseroja, polkuja ja jokien puroja? Olen menossa Lappiin Näätämöjoen suuntaan vaeltamaan kesäksi ja olisi hyvä jos tietäisi millainen maasto siellä on.
Jos tälläisen CD-ROM kartaston voisi lainata, se olisi todella hyvä asia!
Maanmittauslaitos on julkaissut cd-rom-muotoisen peruskartan PerusCD Itä-Lapin alueelta vuonna 1996. Sitä ei yleisten ja yliopistokirjastojen yhteistietokantojen mukaan ole saatavilla kirjastoista. Maanmittauslaitokselta sitä voi tiedustella. http://www.nls.fi/kartta/muut/yhttied.html -sivulla on Maanmittaustoimistojen yhteystiedot ja http://www.nls.fi/kartta/tuotteet/peruscd.html -sivulla voit tutustua PerusCD:hen. 
Maanmittauslaitoksen karttapalveluja on myös internetin kautta saatavilla, esim. Kansalaisen karttapaikka osoitteessa http://www.kartta.nls.fi/karttapaikka/info/kansalaisen.html 
Palvelu vaatii rekisteröitymisen, ja tarkemmat kartat ovat maksullisia.

