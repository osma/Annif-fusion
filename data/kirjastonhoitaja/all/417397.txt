Hei!
Olen lukenut kirjasarjan nimeltä fushigi yuugi ja ihastuin sen tarinan kerrontaan. Siinä oli seikkailua ja romantiikkaa hyvällä huumorilla höystettynä. Sekä historiaa ja jotakin yliluonnollista. En ole aikaisemmin oikeastaan ollut mangan ystävä ennen kuin ystäväni ehdotti kehui sarjaa. Mutta löytyisikö näillä genreillä jotakin samantyylistä tarinaa, ei ole väliä onko se sarjakuvaa vai ei.
Fushigi yuugi -kirjat kuuluvat shojo-mangaan, erityisesti nuorille ja tytöille suunnattuun mangagenreen. Samaa genreä on ainakin seuraavilla tekijöillä: Moyoco Anno ja Arina Tanemura. 

Japaniin liittyviä romaaneja toivomastasi aiheesta on esim. James Clavell, Shogun (historiallinen, jännitys- ja rakkausromaani) sekä Lian Hearn, Otorin klaanin tarina (3-osainen sarja, fantasia-, seikkailu- ja rakkaustarina).  

Jos haluat etsiä lisää kirjoja toivomastasi aiheesta, hae kirjaston aineistohausta: historialliset romaanit ja japani (jos haluat sen liittyvän nimenomaan japaniin), fantasiakirjallisuus ja japani, seikkailukirjallisuus ja japani, rakkausromaanit ja japani.
