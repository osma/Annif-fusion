Miten voin hakea helmet palvelusta espanjankielisen kaunokirjallisen aineiston? Siis sekä suomesta käännetyn, että alkuperäisen. Olen yrittänyt tarkennettua hakua ja rajannut kielen, mutta hakukone tuo niin hirveän määrän sana- ja oppikirjoja, että kaunokirjallista materiaalia on vaikea löytää.
HelMet-haun tarkennetulla haulla espanjankielinen kaunokirjallisuus löytyy seuraavasti. Hakulaatikkoon kirjoitetaan "kaunokirjallisuus", aineiston voi rajata aikuisten kokoelmaan ja kaunokirjoihin. Lopuksi valitaan kieleksi espanja. Tulosta voi vielä rajata esimerkiksi julkaisuvuoden tai tapahtumapaikan rajoittimella.

Haun voi toki tehdä myös perushaulla aloittamalla niin, että kirjoittaa hakulaatikkoon "kaunokirjallisuus" ja rajoittamalla tuloslistaa sivun vasemmassa laidassa olevilla rajoittimilla.

http://www.helmet.fi/fi-FI
