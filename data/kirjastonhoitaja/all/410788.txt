Onko Wallersteinin kirjaa Euroopan universalismista käännetty suomeksi?

Kiitos vaastauksesta, myös muut kirjat aiheesta kiinnostavat.

Mitä kirjoja on käännetty katolisesta kirkosta/ortodoksisesta kirkosta tänä vuonna?
Immanuel Wallersteinin vuonna 2006 ilmestynyttä kirjaa European universalism: the rhetoric of power, joka käsittelee valtateorioita, ei ole ainakaan vielä suomennettu. Häneltä on suomennettu kolme aiemmin ilmestynyttä kirjaa, viimeksi teos Avoimiin yhteiskuntatieteisiin vuonna 2000.

Wallerstein edustaa sosiaalitieteitä ja yhteiskuntatieteitä. Hänen keskeisiä teemojaan ovat kapitalistinen maailmanjärjestys ja globalisaatio.

Globalisaatiosta on ilmestynyt tänä vuonna teoksia suomeksi mm.seuraavasti: 
- Sennett, Richard: Uuden kapitalismin kulttuuri, Vastapaino, 2007, (ISBN 978-951-768-200-8)
- Rouvinen, Petri: Seuraavat sata vuotta: aikamatka maailmaan ja Suomeen 1907-2107
Taloustieto, 2007, (978-951-628-453-1)
- Kailo, Kaarina: Irti talousväkivallasta: reseptejä solidaariseen hyvinvointiin, 2007, (978-952-92-1931-5)
- Rajaton maailma: globalisaation uhat ja mahdollisuudet, toim. Miia Pesonen, Harri Westermarck, Helsingin yliopiston vapaan sivistystyön toimikunta, 2007, (978-952-10-3736-8)
 - Friedman, Thomas: Litteä maailma: 2000-luvun lyhyt historia, Otava, 2007, (978-951-1-21586-8)
- Toinen maailmanpolitiikka: 10 käsitettä feministiseen kansainvälisten suhteiden tutkimukseen, toim. Johanna Kantola & Johanna Valenius, Vastapaino, 2007, (978-951-768-209-1)

Fennica - Suomen kansallisbibliografia (https://fennica.linneanet.fi )sisältää muun muassa tiedot Suomessa painetuista kirjoista. Fennica-haku asiasanalla katolisuus/ortodoksisuus antaa julkaisuvuosille 2005-2007 tulokseksi muun muassa alla mainitut teokset. (Vuodelta 2007 ei julkaisuja aiheesta katolisuus.) 

-Helimäki, Liisa Mirjam: Avainten valta : roomalaiskatolinen kirkko ja uuden vuosituhannen haasteet, J. P. Pavas, 2005, (952-91-9576-1)
- Ratzinger, Joseph: Matkalla Jeesuksen Kristuksen luokse, Katolinen tiedotuskeskus, 2006, (952-9627-46-7)
- Vuorela, Kalevi: Vuosi vuodelta: katolisen kirkon vaiheita Suomessa reformaation jälkeen Katolinen tiedotuskeskus, 2005, (952-9627-35-1)
- Serafim , munkki: Vapaus : johdatus mysteeriin, Kirjapaja, 2007, (978-951-607-465-1)
- Ware, Kallistos: Sisäinen valtakunta, Valamon luostari, 2006, (952-5495-07-8)
