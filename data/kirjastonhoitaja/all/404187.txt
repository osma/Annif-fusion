Mistä löytyisi tietoa matkailun historiasta, lähinnä matkustus Suomesta ulkomaille sekä onko kirjallisuutta eri vammaisryhmien matkustuksesta ulkomaille?
Mikkelin maakuntakirjaston Web Origo -tietokannasta löytyy asiasanahaulla matkailu ja historia yhteensä 44 kirjaviitettä. 

Matkailu ja vammaiset, matkailu ja liikuntaesteiset, matkailu ja vammaisuus haku antaa esim. teoksen Borg, Pekka, Erityisryhmien luontoliikunta : vammaismatkailun fyysiset ja asenteelliset puitteet, 1998. 
Web Origo on vapaasti verkossa käytettävissä osoitteessa http://mikkeli.kirjas.to/ .

Yliopistokirjastojen Linda-tietokanta tuo haulla matkailu ja erityisryhm? esim. viitteen Kotona ja reissussa : Hyvetek-loppuraportit : Yrittäjien kehittämisprojekti, Kotihoidon kehittämisprojekti, 2000.

Arto-tietokanta sisältää viittauksia lehtiartikkeleihin, esim. matkailu ja vaimmai? haku tuo mm. artikkelit Elämyksiä erityisryhmille (Ketju 2002, nro 3, s. 18-20) ja Nykypäivän kehitysvammaiset ovat tottuneita matkustajia (Ketju 2002, nro 3, s. 22-23).

Niinikään lehtiartikkeleita sisältävästä Aleksistä löytyy haulla vammai* ja matkailu 34 tietuetta.

Tästä aiheesta on melko runsaasti aineistoa. Linda, Arto ja Aleksi -tietokannat ovat kuitenkin käytettävissä vain kirjastossa. Tietopalvelu neuvoo mielellään hakujen teossa.
