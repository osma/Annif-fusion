Jokin aika sitten luin lehdestä uudesta kirjasta, missä kerrotaan suomalaisten kodeista löytyvistä lasituotteista (maljakot, kynttilänjalat yms), niiden tekijöistä ja arvosta. Mikähän kirja olisi kyseessä? Muistaakseni kirja on julkaistu vuonna 2010.
Sarjassa Keräilijän aarteet on ilmestynyt vuonna 2011 Kaisa Koiviston teos Suomalaisia lasimaljakoita. Samassa sarjassa on ilmestynyt myös vuonna 2010 saman tekijän teos Suomalaisia juomalaseja. Kyseessä voisi olla jompikumpi näistä teoksista. Molemmat teokset ovat lainattavissa Helmet-kirjastoista. Tarkemmat saatavuustiedot voi tarkistaa sivulla www.helmet.fi
