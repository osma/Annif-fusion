Tässä lisää loruja, joiden tekijän nimeä ja vuosilukua kaipailisin:

Perhonen.
Kaunis, pieni, heikko.
Se lentää, räpyttelee,
siipiveikko.
Lentää, liitää, leijuu.
Välillä kukalla keinuu.
Värikäs pikku perhonen
on todella hentoinen.

Elefantti iloinen,
ihanan vaaleanpunainen.
Leijuu, lentää kuutamolla, 
muille huutelee: Täällä on kiva olla!

Elina Karjalaisen Uppo-Nalle -kirjojen Ilmapallon korista runosta kaipaisin vuosilukua.

Olen yrittänyt etsiä näitä netistä ennen teiltä kysymistä, mutta jostain syystä se tuntuu olevan kovin vaikeaa. Onkohan minulla tarpeeksi hyvä hakusana.. 

Tiedättekö te, onko missään sellaista hakukonetta, mihin voisi syöttää lorun / laulun / runon nimeä tai ensimmäistä lausetta ja saada sitä kautta tietää tekijä ja vuosiluku? Ihan vaan siksi kyselen, kun se helpottaisi minua ja teitä. Näitä kysymyksiä kun on todennäköisesti tulossa lisää..
Hei,
Elina Karjalaisen Ilmapallossa -runo (alkaa sanoilla "Ilmapallon korista..") löytyy kirjasta Taivastelija. Kirjan sekä siis runon julkaisuvuosi on 1986. 

Kysymääsi kahta muuta runoa emme ole onnistuneet löytämään painetuista lähteistä. Perhonen -runo löytyy Nurmijärven yhteiskoulun sivuilta http://www.nyk.fi/mantysalo/runoja/perhosrunoja.html ja on ilmeisesti jonkun oppilaan kirjoittama. Tarkempia tietoja ei ole. 

Elefantti -runo puolestaan löytyy ainakin Taikurin hatun lorupankki -blogin sivuilta, ilman tekijätietoja: http://lorupankki.blogspot.com/2008_06_01_archive.html 

Runojen hakemiseen ei ole olemassa mitään yhtä ja suositeltavaa tietokantaa. Kirjastossa käytämme hakemiseen erilaisia hakuteoksia kuten Pikku Pegasosta sekä Mervi Kosken toimittamia Lastenrunojen hakemistoa 1 ja 2. Runoja voi yrittää etsiä myös esim. Suomen Nuorisokirjallisuuden Instituutin kirjaston Onnet-kokoelmatietokannasta #link::16ab6d66-3395-4da6-9321-eb55160e2a8f::http://www.tampere.fi/kirjasto/sni/haku.html::linkend#
