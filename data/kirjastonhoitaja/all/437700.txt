Hei! Olisin kysynyt millainen sosiallinen asema oli 1860 luvulla pitäjän räätälillä?
Vuodesta 1680 lähtien maaseudulla oli käytössä pitäjänkäsityöläisjärjestelmä. Pitäjänkäsityöläiset olivat yhteisössään arvostettuja henkilöitä. Heidän oli anottava toimeensa ja sitä ennen saatava pitäjäläisiltä suositus, jossa heidät tunnettiin hyvätapaisiksi ja luotettaviksi henkilöiksi. Yleensä pitäjänräätälit kiersivät kutsusta talosta taloon ja heitä kuten muitakin käsityöläisiä kohdeltiin paremmin kuin muuta työväestöä. Ammatti ei kuitenkaan tuottanut tuohon aikaan suurta varallisuutta, kuten Anne Metsäpuron sukututkimuksen perukirjasta voi päätellä.
http://www.kellomuseo.fi/kasityolaisuus.swf
http://www.kirjastovirma.fi/ylivieska/juurikosken_partaalla/kasityolaisia
http://anne.metsapuro.com/Pitajanraatali_Matti_Mikonpoika_Lindstrom.html
Kirjallisuuslähteitä käsityöläisammateista ja räätälin työstä:
Sariola, Veikko: Jyväskylän käsityöläiset 1837-1930.
Leivän tähden : Suomalaisen työn historia (s. 79-85) (tarinoita räätälin työstä ja räätäleistä).
Kallio, Anni: Räätälimestari yhteisönsä jäsenenä Turussa vuosina 1625-65 
Kyrön jokivarren kylien ammattilaisista (Kyrönmaa III, s. 84-97)
