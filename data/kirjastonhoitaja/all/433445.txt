Kuulin pienenä 60-luvulla sadun, jossa joku tanssi niin hurjasti, että muuttui voiksi. Mielikuvien reunoilla häilyy ajatus tiikeristä. En ole varma kuuluuko se oikeasti samaan satuun. Mikähän satu on kyseessä?
Muistikuva tiikeristä on aivan oikea. Helen Bannermanin kirjoittamassa sadussa Musta pikku Sambo joukko tiikereitä tanssii piiriä palmun ympärillä niin nopeasti, että ne sulavat ja palmun juurelle jää vain lätäkkö voita.

Suomeksi Bannermanin satu löytyy esimerkiksi kahdeksanosaisen Satumaailma-sarjan ensimmäisestä kirjasta Peukaloputti (Otava, 1963).
