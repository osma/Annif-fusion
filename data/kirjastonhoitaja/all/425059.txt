Etelä-Hämeen ammattikoulun opettajat vuonna 1959-1964. Minä olin oppilas mallipuuseppäpuolella ja haluaisin muutaman opettajani nimet.
Hämeenlinnan kaupunginkirjastossa on Etelä-Hämeen keskusammattikoulun vuosikertomukset kyseisiltä vuosilta. Vuosikertomuksiin sisältyvät luettelot koulun opettajista ja oppilaista. Aakkosellisessa opettajaluettelossa on vuosittain yli 50 nimeä. Joidenkin opettajien opetusala ilmoitetaan luettelossa, mutta useimpien kohdalla on vain maininta siitä, onko kyseessä yleisaineiden opettaja, työnopettaja vai ammattiaineiden opettaja. 
Lisäksi verkossa on luettavissa  T.  J. Mäkipuron historiikki "Etelä-Hämeen keskusammattikoulu 1946-1972" osoitteessa: https://skydrive.live.com/P.mvc#!/view.aspx/.Public/EHKAK.docx?cid=650e10c28ac23526&sc;=documents  Historiikissa mainitaan nimeltä useita opettajia. Tietoja muutamista Etelä-Hämeen keskusammattikoulun opettajista löytyy myös Mikko Haljoen kirjoittamasta teoksesta "Oppimisen vuoksi : Hämeenlinnan ammattiopetuksen tekijöitä ja näkijöitä 1946-1996". Tämä historiikki on saatavana vain painettuna kirjana.
