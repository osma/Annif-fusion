Kuinka suuri osa Suomessa julkaistuista terveysoppaista (aiheena ravitsemus, liikunta ja laihdutus) on alunperin suomenkielisiä ja kuinka suuri osa käännöksiä englannin kielestä?
Suomessa julkaistusta kirjallisuudesta saa tietoja Fennica- tietokannasta  - Suomen Kansallisbibliografiasta.
Koska aihepiiri on näinkin laaja (ravitsemus/liikunta ja laihdutus) on mahdotonta tässä yhteydessä lähteä laskemaan kokonaislukuja. Koska Fennicassa on tiedot kaikesta Suomessa painetusta kirjallisuudesta vuodesta 1488 alkaen on aikarajauskin tarpeen. Vuosilta 1990 - 2004 löytyi yhdellä hakutavalla hakien (Yleisten kirjastojen luokitusjärjestelmän – YKL  luokkien 59.34, 79.2 ja 79.6 avulla) yhteensä 135 ao. aihepiireihin liittyvää teosta. Tässä tulosjoukossa saattaa olla osin samoja teoksia, koska saman teoksen sisältöä voidaan kuvailla useammallakin eriluokalla. Tulosjoukossa on myös lasten tietokirjallisuutta. 
Hakuun valittiin vain em. luokat (79.2/voimistelu ja 79.6/kuntourheilu), koska esim. luokka 79 sisältää monia eri urheilulajeja yleisurheilusta moottoriurheiluun. 

Tässä lisää ohjeita, siitä kuinka voit halutessasi itse hakea lisää aineistoa esimerkiksi aikaisemmilta vuosilta tai muilla aiheluokilla.

Yleisten kirjastojen käyttämän YKL-luokituksen löydät sivulta http://ykl.kirjastot.fi/index.aspx
Tieteellisten kirjastojen käyttämä luokitus (ositttaisena)  löytyy sivulta http://www.lib.helsinki.fi/kirjastoala/fennica_udkkaavio.htm.

Fennica- tietokanta on vapaasti verkossa käytössä osoitteessa : http://fennica.linneanet.fi/.

Valitse sieltä ensin yhdistelmähaku ja tee ensin haun rajaus – käännöksiä etsittäessä siis kielirajaus suomen kieleen, mahdollinen aika- ja julkaisumaarajaus, aseta rajaukset ja kirjoita sitten yhdistelmähaun vasemmanpuoleiseen laatikkoon hakusanaksi esim. YKL:79.34 (? katkaisumerkki) fraasina ja valitse vielä toiseen valikkoon hakutyypiksi alkuteoksen kieli ja kirjoita siihen eng (kielikoodin lyhenne).

Kustannustietoja  kannattaa etsiä muistakin tiedonlähteistä.
Suomen Kustannusyhdistyksen yhteystiedot löytyvät osoitteesta http://www.skyry.net/sky/index.htm.
Kirjastojen kokolmista mm.  Tampereen yliopiston kirjaston kokoelmista http://tamcat.linneanet.fi/ kannattaa myös etsiä julkaisu- ja kustannustilastoja.
Suomen tilastokeskuksen palveluista lisätietoja sivustolla http://www.stat.fi/ .
