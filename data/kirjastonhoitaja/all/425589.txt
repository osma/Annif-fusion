BBC:llä on sivuillaan vähän YLEn Areenaa muistuttava palvelu. Yritin katsoa sieltä klassisen musiikin konsertteja, mutta minulle kerrottiin, ettei palvelua ole saatavilla minun alueellani. Näyttääkö BBC mitään konsertteja ympäri maailman netin kautta? Entä onko muilla euroopan radiotaloilla Areenan kaltaista palvelua? Areenassa muuten kerrotaan fiksusti heti siinä alussa, missä kaikkialla tiedostoa voi katsella. Esimerkiksi huominen musiikkitalon avajaisjuhla näkyy myös Mongoliassa.
Hei!

BBC:llä on tosiaan Areenan tapainen palvelu BBC iPlayer mutta koska palvelu on suunnattu Ison-Britannian asukkaille ja kyseisten ohjelmien levitysoikeudet rajoittavat kansainvälistä käyttöä, on palvelun käyttö estetty muilta. Tämä tunnistus tapahtuu käyttäjän ip-tunnuksen perusteella. Radio-ohjelmia ja podcasteja on kuitenkin mahdollista Suomessa kuunnella laajemmin.

Lisätietoa: http://iplayerhelp.external.bbc.co.uk/help/outside_the_uk/outsideuk 

iPlayerista on tulossa myös kansainvälinen versio https://iplayer.bbcworldwide.com/ 

Ruotsin yleisradiolla on myös vastaava palvelu www.svtplay.se jossa osa sisällöstä on saatavilla myös Suomessa, mutta osa ei.
