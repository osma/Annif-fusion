Muistuuko mieleen lasten/nuorten kertomusta, jossa on kultainen- , hopeinen ja pronssinen  hevosenkenkä. 
Heti alussa poltetaan olkiukko johonkin juhlaan/perinteeseen liittyen.
Tarinassa on taikuutta ja mystiikkaa. Ehkä 80-luvulta ja englantilainen. Kirja kuuluu johonkin sarjaan. Pääosassa muutama lapsi.
Voisikohan kyse olla Susan Cooperin Pimeä nousee –sarjasta. Hevosenkengät esiintyvät sarjan toisessa osassa, nimeltään Pimeä nousee. Olkiukko on oikeastaan olkiakka ja se poltetaan kolmannessa osassa nimeltä Viheriä noita.

Susan Cooperin Pimeä nousee -sarjassa on kaikkiaan viisi osaa: 
Yllä meren, alla kiven (WSOY, 1979)
Pimeä nousee (WSOY, 1979)
Viheriä noita (WSOY, 1980)
Kuningas Harmaa (WSOY, 1980)
Hopeapuu (WSOY, 1981)

Sarjan kirjoista on 2000-luvulla otettu uudet painokset.
