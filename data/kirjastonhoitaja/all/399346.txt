Tuoreimpia  tutkimuksia tv-fiktion lajityypeistä ja katsojista.
Käsiin saamistani kirjoista voisi tehdä kaksi ryhmää: uudet, mielenkiintoiset, enemmän yleisellä tasolla liikkuvat sekä vähän vanhemmat enemmän katsojatutkimuksen tyyppiset. - Modernia linjaa edustaa esimerkiksi Matti Paloheimon Seksiä ja väkivaltaa - kysymyksiä elokuvatarkastajalle, joka on Liken vuonna 2003 julkaisema. - Musta lammas - kirjoituksia populaari- ja massakulttuurista vuodelta 1998, joka on Joensuun yliopiston humanistisen tiedekunnan julkaisema , sisältää kirjallisuustieteen, folkloristiikan, kulttuuriantropologian ja taiteensosiologian tutkijoiden populaari- ja massakulttuuria käsitteleviä artikkeleita. Pohjan tähteet - populaarikulttuurin kuva suomalaisuudesta, jonka ovat vuonna 2000 toimittaneet Hannu Salmi ja Kari Kallioniemi, on syntynyt Turun yliopiston kulttuurihistorian oppiaineen projektina. - Erittäin viehättävä on Minnesotan yliopiston entisen professorin Karal Ann Marlingin vuodelta 1997 oleva teos As seen on tv : the visual culture of everyday life in the 1950s. - Kanavat auki! - Anu Koiviston ja Veijo Hietalan toimittama -
Televisiotutkimuksen lukemisto on samalta vuodelta ja sopii erinomaisesti aiheeseen. Amerikkalaisuutta edustaa puolestaan Dan Steinbockin Amerikkalainen tv-draama, joka seuraa lajityypin kehitystä 1950-luvun antologioista sen 1990-luvun ilmenemismuotoihin. 

Eniten aihetta vastaavat kuitenkin noin kymmenvuotiset kolme kirjaa: Anita Wernerin norjalaiseen alkuteokseen perustuva Lapset ja televisio, jota on runsaasti saatavilla. Se käsittelee television, videon ja muiden medioiden vaikutuksia lapsiin.  Teija Virran Saippuaoopperat ja suomalaiset naiset on ainakin yhtä kiintoisa kuin edellinen. Veijo Hietalan Ruudun hurma : johdatus tv-kulttuuriin ei jää edellisistä jälkeen. Kysymyksessä mainitun ikäistä Aggressio Suomen televisiossa en malta jättää mainitsematta. -Unohtaa ei myöskään saa Ari Hiltusen Aristoteles Hollywoodissa : menestystarinan anatomia, jonka Gaudeamus on kustantanut vuonna 1999. Samana vuonna on ilmestynyt myös Juha Kytömäen tutkimus Täytyy kattoo, jos saa kattoo : sosiaalipsykologisia näkökulmia varhaisnuorten televisiokokemuksiin. 

Mainittujen teosten saatavuuden näkee aineistohaku HelMetistä http://www.helmet.fi/ .
