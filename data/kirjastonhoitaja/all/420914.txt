Saako oheista kirjaa lainattua mistään suomen kirjastoista?

CONCEPT MAPPING FOR PLANNING AND EVALUATION 
Sivumäärä: 200
Kirjoittaja: Kane, Mary; Trochim, William M. K.
Kustantaja: SAGE PUBN INC
Kirjan kieli: Englanti
Asu: Paperikantinen kirja
Painos: -
Julkaisuvuosi: 2006 (lisätietoa)

http://www.conceptsystems.com/content/view/publications.html
Tarvitsetko välttämättä vuoden 2006 painosta, vai kävisikö myös vuoden 2007 painos? Jälkimmäistä olisi nimittäin Opiskelijakirjastossa ja Valtiotieteellisen tiedekunnan kirjastossa, jotka sijaitsevat Helsingin keskustassa, joskin niissä olevat kappaleet ovat juuri tällä hetkellä lainassa. Jos sinulla ei ole noissa kirjastoissa käytettävää Helka-korttia, voit hankkia sen jommastakummasta kirjastosta ja tehdä sitten kirjasta varauksen. Kirjastojen yhteystiedot löytyvät osoitteesta http://www.helsinki.fi/kirjasto/keskusta/tutustu/yhteydenotto.html.

Frank-monihaku osoitteessa http://monihaku.kirjastot.fi kertoo, ettei tuota vuoden 2006 painosta näyttäisi löytyvän Suomen maakuntakirjastoista eikä tieteellisistä kirjastoista. Ulkomailta se on toki mahdollista tilata kaukopalvelun kautta.
