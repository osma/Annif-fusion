Olen vailla seuraavia lehtiä 1. Advances in Wound Care, 2. Advances in Skin & Wound Care, 3. American Operating Room Nursing Journal, 4. Decubitus ja European Tissue Repair Society. Näitä lehtiä ei tule Suomeen mihinkään kirjastoon. En ole ainakaan löytänyt. Olen menossa Pariisiin heinäkuussa ja ajattelin jos löytäisin sieltä jostain kirjastosta näiden lehtien vuosikertoja. Olen yrittänyt etsiä netin kautta mutta kirjastoesittelyt ovat ranskaksi. Voisitteko auttaa mistä löytäisin ko. lehtien vuosikertoja?
Koska kyseisiä lehtiä ei ole saatavilla Suomesta, kannattaa kääntyä kirjaston kaukopalvelun puoleen. He pystyvät paikantamaan aineistoa myös ulkomailta. Esim. kopioita lehtiartikkeleista voi tilata kaukopalvelun kautta.

Helsingin kaupunginkirjaston kaukopalveluperiaatteet, tilaushinnat, yhteystiedot ja tilauslomake löytyvät sivulta http://www.lib.hel.fi/page.asp?_item_id=2227 .

Kaukopalvelupyynnön voi myös tehdä tieteellisten kirjastojen, esim. Helsingin yliopiston Terveystieteiden keskuskirjaston TERKON kautta. Lisätietoja sivulta http://www.terkko.helsinki.fi/palvelut/kaukopalvelu.htm .
