Arto Paasilinnan Onnellinen mies -kirjassa on kuvattu yhden miehen menestystarina, ongelmien voittamista ja oman polun ja elämän rakentamista. Mikä toinen kirja kertoisi tällaisen nostattavan tarinan?
Myönteisesti sävyttyneestä mieskirjallisuudesta tulee mieleen muutamia teoksia, joiden on sanottu jättävän jälkeensä hyvän olon tunteen.

Kotimaiset kirjailijat:
-Kalle Isokallion Venttiili-Ville (Tammi). Juha Pikkarainen on kirjoittanut siitä laajan arvion, jonka voi lukea Ylen sivuilta osoitteesta http://yle.fi/uutiset/kalle_isokallio_venttiili-ville/6424484 .

Kirjailija Kalle Isokallion tuotantoon kannattaisi tutustua lähemminkin. Sieltä voi löytyä muitakin miehen menestystarinoista kertovia kirjoja.

-Ilmari, K (nimimerkki): Arvovaltakisa  (Mielikirjat Kustannus-Shop). Kirjan sisällönkuvailun voi lukea Kirjasammosta osoitteesta http://www.kirjasampo.fi/fi/kulsa/http%253A%252F%252Fwww.btj.fi%252Fat_1668541 .

-Antti Tuurin jotkut kirjat kertovat suomalaisen miehen onnen tavoittelusta ja asettumisesta paikalleen ihmisten joukkoon. Aukko taivaassa (Otava) ja Taivaanraapijat (Otava) liikkuvat lähimenneisyydessä Pohjois-Amerikan maisemissa.

-Hieman oudommassa ympäristössä liikkuu sen sijaan amerikkalaisen kirjailijan Paul Austerin teos Sattumuksia Brooklynissa (Tammi).  Kirja kertoo miehen näkökulmasta ystävyydestä, toveruudesta, vastuusta ja oman paikan löytämisestä. Siinä on jännitystä ja kepeyttä mutta myös syvällisyyttä.

-Anne Tylerin teos Nooan kompassi (Otava) kertoo elämässään ahdinkoon joutuneesta miehestä, joka erinäisten käänteiden kautta löytää tasapainon ja tyytyväisyyden elämässä.

Lisää kirjoja voi hakea Kirjasammosta, jonka osoite on http://www.kirjasampo.fi . 

Hakuruutuun voi kirjoittaa seuraavia vaihtoehtosia hakusanoja: esim 1: mieskirjallisuus menestys; esim. 2: miehet menestys; esim. 3: veijariromaanit. Tulosjoukosta voi klikata auki kohdan romaanit, niin saa luettelon aiheenmukaisista kirjoista.
