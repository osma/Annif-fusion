kysymys VUOKRASUHTEEN PURKAMISESTA: onko olemassa sellainen laki, joka kieltäisi vuokranantajaa (kunta, työsuhdeasunto) purkamasta vuokrasuhdetta, mikäli asukkaalla ei ole uutta asuntoa tiedossaan hänen jäädessään vanhuuseläkkeelle? jos tällaista lainsäädäntöä on olemassa, mistä kohdasta ne löytyvät suomen laki -kirjaa?
Me kirjastolaiset emme ole lakiasioiden ammattilaisia, joten varminta on kysyä asiasta asiantuntijalta. Tässä kuitenkin vuokrasuhteen purkamiseen liittyvää lakitekstiä. Koko laki Asuinhuoneiston vuokrauksesta on luettavissa oikeusministeriön Finlex-palveluista: 

https://www.finlex.fi/fi/laki/ajantasa/1995/19950481  

Lain 12 luvussa (95§ ) sanotaan näin:

”Jos vuokranantaja on irtisanonut työsuhdeasunnon vuokrasopimuksen työ- tai virkasuhteen päättymisen johdosta, muuttopäivää saadaan siirtää 69 ja 70 §:ssä säädetyillä edellytyksillä vain, jos työ- tai virkasuhteen päättymisen syynä on ollut vuokralaisen sairaus, työkyvyttömyys tai siirtyminen vanhuuseläkkeelle.”

Laissa puhutaan muuttopäivän mahdollisesta siirtämisestä tietyin edellytyksin. Vuokrasuhteen purkamisen kieltämisestä ei löytynyt lakitekstiä.
