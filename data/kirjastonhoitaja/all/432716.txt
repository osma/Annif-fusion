Miksi Aaltokirjaston sulkuaika kestää niin kauan? mikä järjestelmän vaihtamisessa on aikaa vievintä?
Pitkän sulun syynä ovat laajat, montaa eri tahoa koskevat muutokset. Muutoksia ei tehdä vain Aaltokirjastojen järjestelmään, vaan syntyy uusi Keski-kirjastoverkko, johon tulevat mukaan Laukaa, Hankasalmi, Kepri- ja  Aalto-kirjastot, eli 21 kunnan aineistot ja asiakastiedot. 

Jotta tuleva tietokanta on ajan tasalla, on vanhat järjestelmät suljettava ja poimittava niiden tiedot, yhdistettävä ne, ajettava konversion läpi ja siirrettävä kokonaan uuteen kirjastojärjestelmään.  Aikaa vievintä on todennäköisesti juuri neljän erillisen kokoelmatietokannan ja neljä erillisen asiakasrekisterin yhdistäminen.

Mukaan tulevat kirjastot käyttivät kahta erilaista ohjelmaa, mikä hidastaa yhdistämistyötä.  Yhdistämisen yhteydessä myös tietokantaformaatti eli se tapa, jolla tiedot luetteloidaan tietokantaan, vaihtuu. Muutoksessa on käsittelyssä suuri määrä dataa, koska yhdistyvien kirjastojen aineistoihin kuuluu noin 2,3 miljoona nidettä. Konversiota varten kirjastojen on pitänyt tehdä paljon yhteisiä määrityksiä, jotka osaltaan hidastavat konvertointia. Järjestelmän vaihdon aikanakin tehdään testauksia ja asetusten määrittelyä.
