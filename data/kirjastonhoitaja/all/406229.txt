Onko Seinäjoella kirjoittajapiiriä tai vastaavaa?
Seinäjoen kansalaisopistolla on kurssitarjonnassa Kirjoittajakurssi sekä Seinäjoella että Nurmossa. Kurssikuvauksessa kerrotaan, että kurssilla tutustutaan sanataiteeseen monipuolisesti: runoillaan, tarinoidaan, leikitään kielellä, kokeillaan erilaisia tapoja kirjoittaa. Kurssilla myös luetaan, annetaan ja saadaan palautetta, keskustellaan ja kirjoitetaan. Kurssi on jo alkanut tänä syksynä, mutta paikkoja voi kysyä kansalaisopiston toimistosta puh. (06)416 2463, 416 2528, 416 2893.

Lapsille suunnattu sanataidekerho on myös kansalaisopiston kurssitarjonnassa.

Pohjanmaan kirjailijat on kirjailijoiden ja harrastajakirjoittajien oma yhdistys. Sen jäsenyyttä voi anoa, jos omia tekstejä on julkaistu jossain määrin. Yhdistys järjestää koulutusta ja keskustelutilaisuuksia, joissa jäsenten tekstejä käsitellään. Jäsenhakemuksen voi lähettää yhdistyksen sihteerille Hannele Puhtimäelle sähköpostitse osoitteella hannele.puhtimaki@seinajoki.fi. Yhteyttä voi ottaa myös puhelimitse 044-269 8122.
