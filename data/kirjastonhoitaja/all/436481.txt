Arvoisa kirjastonhoitaja!

Olen lainannut luettavakseni  kirjan
MASTERS, EDGAR LEE  Spoon River Antologi  ruotsin kielellä. 
Kirja on ilmestynyt 1927 Bertel Gripenbergin  ruotsintamana. 
Tietääkseni myös toinen, myöhempi ruotsinkielinen käännös on olemassa.  En kuitenkaan löydä k.o. laitoksen ISBN-numeroa sen paremmin kuin kääntäjän nimeä, jotta voisin etsiä kirjaa.
Voiko kirjatonhoitaja auttaa?
Thomas Warburton ruotsinsi Edgar Lee Mastersin Spoon River -antologian vuonna 1967. Ruotsin kirjastojen yhteisluettelon Libriksen mukaan Warburtonin ruotsinnoksesta otettiin uudet painokset vuosina 1977 ja 1988. Suomen kansallisbibliografiassa Fennicassa on viitetiedot vain ensimmäisestä ja viimeisestä painoksesta.

Vuoden 1977 painoksen ISBN on 91-518-1094-8. Vuoden 1988 painoksen ISBN on 91-518-2206-7. Ensimmäisen painoksen viitetiedoista ei löydy ISBN-numeroa.

Vuoden 1988 painosta löytyy useista Suomen kirjastoista, samoin vuoden 1977 painosta. Voitte tilata teoksen kaukolainana omaan lähikirjastoonne.

Lähteet:
http://libris.kb.se/
https://fennica.linneanet.fi/vwebv/searchBasic
http://monihaku.kirjastot.fi/fi/
http://linda.linneanet.fi/F?func=find-b&con;_lng=fin&local;_base=fin01
