Etsin satua, jonka muistan lapsuudestani, mutta jonka nimeä en millään muista. Sadussa oli tyttö (ehkä prinsessa), joka oli jonkinlaisella matkalla. Muistan, että keskeisenä elementtinä sadussa oli mahdollisesti kolme veripisaraa, jotka tytöllä oli nenäliinassa tai hänen piti kerätä johonkin. Tytöllä oli hevonen, jonka kaula katkaistiin ja pää laitettiin kaupungin portin ylle. Myös äitipuoli tai äitihahmon menettäminen liittyi muistaakseni jotenkin satuun. 

Tätä satua minulle on luettu 90-luvun alkupuolella, tai olen saattanut kuunnella sitä satukasetilta. En löydä satua mistään ja haluaisin kovasti tutustua siihen uudelleen!
Hei!

Suomen Nuorisokirjallisuuden Instituutissa tiedettiin satu: Hanhityttö tai Hanhipiika.

Sen löytää mm. teoksista
Kultainen hanhi ja muita Grimmin satuja / kuv. Anastasia Arhipova ; [suom. Helmi Krohn ja Pirjo Santonen]. Kustannus-Mäkelä, 1987.
 
Grimmin satuja : suomennos / [Jacob ja Wilhelm Grimm] ; kuvat piirtänyt Rie Cramer. - [Uusi p.]. Otava, 1982.

Grimmin sadut / suomentaneet ja toimittaneet Raija Jänicke ja Oili Suominen ; [kuvitus: Otto Ubbelohde ...]. I : Ruusunen. Tammi, 1999.
