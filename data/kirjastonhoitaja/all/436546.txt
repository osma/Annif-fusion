Miten menee oikeinkirjoitus seuraavan sanan suhteen: Tuotanto-IP-osoite

Tämä em. termi on yleisesti IT-alalla käytetty puhekielessä.
Jos tuota sanaa käyttää yhdyssanana, oikeinkirjoitusasu olisi tosiaan ”tuotanto-IP-osoite”. Kun yhdyssanassa on lyhenne, käytetään yhdysmerkkiä, kuten Kotuksen ohjeissa osoitteessa http://www.kotus.fi/index.phtml?s=4290#Yhdyssanassalyhennenumerotms23vuotias kerrotaan.

Tuo termi lienee tosiaan puhekielessä käytetty, sillä suomeksi ei Googlella löytynyt yhtään osumia. Myöskään Hannu Jaakohuhdan ”Tietotekniikan sanakirja” (Readme.fi, 2011) ei tunnista termiä. Englanninkielistä termiä ”production IP address” ilmeisesti käytetään myös suullisesti, näin ainakin osoitteessa http://www.linuxquestions.org/questions/linux-newbie-8/production-ip-and-management-ip-in-linux-892704/ annetun vastauksen mukaan.

Tietotekniikan terminologiaa tarkemmin tuntemattomana on vaikea ottaa kantaa, miten termi olisi selkeintä suomentaa, mutta yhdyssanan ohella luontevaa voisi olla ehkä myös muoto ”tuotannon IP-osoite”.
