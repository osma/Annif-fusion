Meidän suvussa kulkee miehillä nimi Esser. Mistä nimi tulee?
Etunimeä ”Esser” ei löydy tutkimistani etunimikirjoista. Se on Suomessa sangen harvinainen etunimi, sillä osoitteesta #link::907baa59-8c81-4727-86f9-2b7f2b3a5806::http://verkkopalvelu.vrk.fi/nimipalvelu/::linkend# löytyvän väestörekisterikeskuksen nimipalvelun mukaan sen on saanut nimekseen alle 50 henkilöä, suurin osa ennen 1960-lukua syntyneitä.

Koska varmaa tietoa ei ole, voisi nimeä hiukan spekuloida, mutta tämä on tosiaan vain omaa arveluani. Behind the Name -sivusto osoitteessa http://surnames.behindthename.com/name/esser kertoo, että “Esser” saksalaisperäinen sukunimi, joka on peräisin sanasta ”asse” (’akseli’). Ei tuntuisi mahdottomalta, että se olisi voinut tulla Suomeenkin tuota kautta.

Toisaalta nimi ”Esser” voisi ehkä olla muunnelma nimestä ”Asser”. ”Suomalaiset etunimet Aadasta Yrjöön” (Gummerus, 2007) kertoo, että nimi ”Asser” tulee hepreasta, ja merkitys on ’minä onnellinen’. Suomeen nimi on luonnollisesti otettu ”Raamatusta”. 1900-luvulla nimen ”Asser” sai noin 3 600 poikaa, joten se on ollut paljon yleisempi kuin ”Esser”.

Tuntematta suvun juuri on kuitenkin vaikea mennä sanomaan nimen alkuperästä tämän tarkempaa.
