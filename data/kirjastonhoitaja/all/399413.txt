Onko kirjastotoimenjohtajista/kirjastonhoitajista tehty minkäänlaista tutkimusta esim, heidän lukemisestaan, työstään, ammatillisesta kasvusta, kirjastolaitoksen merkityksestä yms. heidän kokemana?
Tieteellisten kirjastojen yhteisluettelosta LINDA:sta löytyi seuraavia viitteitä aiheeseen liittyvistä opinnäytteistä ja tutkimuksista:

Maijala, Marja: Kirjastonhoitaja ja tutkimus : yleisen kirjaston kirjastonhoitajan käsitys tutkimuksesta ja tutkimuksen hyödyntämisestä. Tampere, 1990. 

Karttunen, Sanna: Musiikkikirjastonhoitajien musiikillinen maailmankuva. Helsinki : Suomen musiikkikirjastoyhdistys, 1990.

Juvonen, Saija: Naiskirjastonhoitajan työorientaatio yleisessä kirjastossa : näkökulmana elämänkokonaisuus. Tampere, 1992 
Kirjastotieteen ja informatiikan pro gradu -tutkielma : Tampereen yliopisto.

Nevala, Tuija: Kirjastonhoitajan ammattiin sosiaalistuminen ja ammatti-identiteetti. Tampere, 1992. 
Kirjastotieteen ja informatiikan pro gradu -tutkielma : Tampereen yliopisto. 
 
Kummala-Mustonen, Merja: Kirjastotyössä vai kirjastossa työssä. Hki : Kirjastopalvelu, 1989. 

Pajunen, Riikka: Opettajien ja kirjastonhoitajien oman työn kehittäminen kohti mediakeskusasiantuntijuutta. [Tampere], 1997. 
Pro gradu -työ : Tampereen yliopisto, kasvatustieteiden laitos, aikuiskasvatus.

Suominen, Vesa: Pieni kirjastofilosofia : kirjastonhoitajuuden käsite sekä ammatillinen, opillinen ja poliittiskulttuurinen käytäntö. Oulu : Oulun yliopisto, 2001. 

Osa julkaisuista löytyy myös yleisistä kirjastoista, Tampereen yliopiston opinnäytteitä saa kaukolainaksi mikrokortteina.
