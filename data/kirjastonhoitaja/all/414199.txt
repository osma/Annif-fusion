Mikä on laajin saksan kielen kielioppi (suomenkielisille suunnattu), joka löytyy kirjastosta?

Onko olemassa matkailualalle suunnattua saksan kielen oppikirjaa?
-Duden-sarjaan kuuluvassa Duden Wörterbuch Deutsch als Fremdsprache-kieliopissa on yli 700 sivua. Se on tarkoitettu saksaa vieraana kielenä opiskeleville, mutta on saksankielinen.

Pääkaupunkiseudun yleisten kirjastojen yhteisestä Helmet-tietokannasta (http://www.helmet.fi) löytyy lisäksi mm. seuraavat suomenkieliset saksan kieliopit:
- Rekiaro, Ilkka: Saksan peruskielioppi, Gummerus 
192 s.
-Piitulainen, Marja-Leena: Saksan kielioppi, Otava,
288 s.

Varsinaista matkailualan saksan kielen kurssia ei löydy Helmet-tietokannasta. Mutta seuraava matkailijoille tarkoitettu kieliopas löytyy:
- Koivisto, Silja-Leena: Sujuvaa matkaa saksaksi, Otava.
Samaten matkailusanakirja:
- Kostera, Paul: Saksalais-suomalais-saksalainen matkailusanakirja ja mini-kieliopas. Kirja on kylläkin vuodelta 1983 ja siten ehkä ei enää kaikilta osin ajantasainen.

Myös liikesaksan kirjoista saattaa löytyä matkailualan aineistoa. Näistä mainittakoon seuraava:
Luodeslampi, Ulla: Jawohl! neu: saksan liikekielen perusteet, WSOY.
