Hei,
Kysyisin, että minkä niminen (suomeksi ja alkuperäiskielellä) oli norjalainen nuortensarja, jota esitettiin jommallakummalla YLE:n kanavista 2000-luvun alussa. Muistan aika hämärästi, mutta juoni oli jotenkin niin, että pääosan poika joutui luokkaretkellä onnettomuuteen ja käy sitten läpi koomassa onnettomuutta edeltäneitä tapahtumia. Sarja tuli arkisin iltapäivällä ja osia taisi olla korkeintaan kymmenen.

Kiitos paljon vastauksesta!
Kuusiosainen norjalainen nuortensarja Tiden før Tim vuodelta 2002 esitettiin TV1:n ohjelmistossa keväällä 2003 nimellä Kohtalon ketju. Tämän jälkeen se on uusittu ainakin kerran, vuodenvaihteessa 2005-06.

"13-vuotias Tim loukkantuu vakavasti bussionnettomuudessa ja jää tajuttomaksi. Poliisilla on viisi teoriaa onnettomuuden syystä. 6-osaisen sarjan aikana Tim matkaa ajassa takaisin ja yrittää estää syyt yksi kerrallaan."

http://www.nrk.no/programmer/tv_arkiv/tiden_for_tim/
