Heippa,
huomasin omassa pyykkituvassani olevan pesukoneen matoille, mutta en mistään löydä minkäänlaista ohjetta siitä, että mitä pesuainetta sellaisissa tulisi käyttää. Löytävätkö kirjaston ihmiset vastauksen tähän pulmaan?
Marttaliitosta (#link::36e5ed1a-8639-4f8c-b0ca-fee2e7c01bfc::http://www.martat.fi/::linkend#) kerrottiin, että pesukoneessa voi käyttää ainoastaan pesukoneeseen tarjoitettuja pesuaineita. Jos matto on valkoinen tai hyvin vaalea, kannattaa valita valkaisuainetta sisältävä pesuaine, kirjaville matoille taas kirjopesuaine. Eli pesuaine valitaan samoilla periaatteilla kuin muussakin pyykin konepesussa. 

Kannattaa varmistaa, että matto yleensä kestää koneessa pesun, ja myös, että kone on matolle riittävän suuri.
