Voiko kokonaista pellavakangasta värjätä kotona luonnonmateriaaleilla mm. sienillä? Luonnonvärjäystä käsittelevä kirjallisuus puhuu lähinnä vain lankojen - ja erityisesti villalankojen värjäämisestä.
Kaikkia luonnonkuituja ja -tekstiilejä voi yrittää värjätä luonnonväreillä ja tekokuiduistakin osaa. Pellavakangasta ja -lankaa on kuitenkin suhteellisen vaikeaa värjätä kotikonstein ja luonnonväreillä. Tulos voi myös olla hailakampi kuin esim. villakangasta värjättäessä.

Internetistä löytyi keskusteluketju pellavakankaan värjäyksestä luonnonväreillä: 
http://foorumi.ihanitse.com/viewtopic.php?f=5&t;=23721&start;=0&st;=0&sk;=t&sd;=a 
jonka neuvoissa suositellaan käytettäväksi paljon puretusaineita sekä pellavan käsittelyä lipeällä ennen värjäämistä. 

Purettamisella tarkoitetaan värjättävän tekstiilin käsittelyä metallisuoloilla. Puretusaine estää värin irtoamista kankaasta ja eri puretusaineiden avulla saadaan aikaiseksi myös erilaisia värisävyjä. Jos puretusaineita kuitenkin on liikaa, langat voivat haurastua. (lähde: #link::f5fffb9a-5fcb-4457-b53d-b8de6e53b4b8::http://www.coloria.net/::linkend#varjays/sanasto.htm )

Perustietoja värjäyksestä löytyy Internetissä esim. Coloria-sivuston värjäysosiosta: #link::f5fffb9a-5fcb-4457-b53d-b8de6e53b4b8::http://www.coloria.net/::linkend#

Internetissä on myös Sienipolku-niminen sienestysaiheinen keskustelufoorumi http://www.kotihiiri.com/polku/ jossa on oma osionsa sienten käyttämisestä värjäyksessä:
- Sienipolku: Harrastus: värjäripolku:  http://www.kotihiiri.com/polku/viewforum.php?f=40&sid;=ca6ffd04d267db927fbbcf7cdc484671

Wikipedia kertoo, että "yleisimpiä luonnonvärien lähteitä ovat olleet kasvit, etenkin juuret, marjat, puun kuori, lehdet ja puuaines. Muita luonnon väriaineiden lähteitä ovat sienet ja jäkälät. Eläinperäisistä väreistä tunnetuimpia ovat muuun muassa mustekala eli seepia sekä kokenilli." 
- Wikipedia: värjäys: http://fi.wikipedia.org/wiki/V%C3%A4rj%C3%A4ys

Valitettavasti suurin osa kirjastomme luonnonväreillä värjäystä käsittelevistä kirjoista on parhaillaan lainassa, mutta tässä joitakin kokoelmatietokannastamme löytyneitä teoksia aiheesta:
- Kotivärjäyskirja / Suomen Käsityön ystävien toimesta laatinut Alina Hellén (1919; vanha teos, mutta pitäisi käsitellä myös pellavan värjäystä)
- Väriä luonnosta / Riitta Aittomäki, Hans Colliander, Heikki Kotiranta (1992)
- Sienivärjäys / Sundström, Carla (1983)
- Värjäämme yrteillä, sienillä ja jäkälillä / Erik Sundström (2003)
- Jälkiväristyksiä : värittämisneuvoja opiksi ja huviksi (2005)
- Kasvivärjäys / Marketta Klemola (1978)
- Luonnonväreillä värjääminen / Hassi, Terttu (1981)
