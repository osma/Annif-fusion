Paljonko on arvioitu Kiinan vakiluku v. 2050 (tai viimeisin ennustettu vuosi)?

Kuinka suuri osa heistä asuu kaupungeissa (urban population)?
Kiinan väkiluvun kasvusta on laadittu useita erilaisia arvioita. Ne ovat riippuvaisia siitä, kuinka väestönkasvukehitys jatkuu. Osoitteesta http://esa.un.org/unpp/ saa esiin YK:n esittämiä arvioita Kiinan väkiluvusta vuonna 2050. Matalimman ennusteen mukaan Kiinan väestönkasvu kääntyisi laskuun, ja sen väkiluku olisi noin 1 237 miljoonaa vuonna 2050. Jos tahti pysyy samana kuin nyt, väkiluku tulisi olemaan noin 1 383 miljoonaa. Korkeimmassa ennusteessa puolestaan Kiinan väkiluku kohoaisi suunnilleen 1 617 miljoonaan vuoteen 2050 mennessä. Vuoden 2010 väestöarvio on 1 354 miljoonaa, joten tulevaisuuden ennusteita voi suhteuttaa siihen.

Osoitteesta http://esa.un.org/unpd/wup/unup/index.asp?panel=1 voi katsoa YK:n arviota eri maiden kaupungistumisesta. Kiinan kohdalla arvio on, että väestön muutto kaupunkeihin jatkuisi ja että vuonna 2050 kiinalaisista kaupungissa asuisi jo 73,2 % ja maaseudulla enää 26,8 %. Vertailun vuoksi vuoden 2010 kaupungissa asuvien osuus on 47 % ja maaseudulla asuvien osuus 53 %.
