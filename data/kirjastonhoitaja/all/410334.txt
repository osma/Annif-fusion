mistä voisi saada ystäviä?mistä saisi tietoa kaikista asunnoista mitä on esim vuokra-asunnoista?mistä saisi tietoa verkostomarkkinoinnista,että se pelasi kunnolla?ilmasia ystäväilmoituksia netissä?
Helsingin kaupungin kiinteistöviraston asuntoasiain sivulta (http://www.hel.fi/wps/portal/Kiinteistovirasto/Artikkeli?WCM_GLOBAL_CONTEXT=/fi/Kiinteist%C3%B6virasto/Asuntoasiat ) saat tietoa kaupungin asuntoasioista. Vuokra-asunnoilla on omat sivunsa (http://www.hel.fi/wps/portal/Kiinteistovirasto/Artikkeli?WCM_GLOBAL_CONTEXT=/fi/Kiinteist%C3%B6virasto/Asuntoasiat ), joilla on tietoja vuokrattavista asunnoista sekä ohjeita kaupungin asunnon sekä asumistuen hakuun.

Ympäristöministeriön ylläpitämälle sivustolle http://www.asuminen.fi/  on koottu asumisasioita käsitteleviä internetsivuja.

Verkostomarkkinoinnista on HelMet-tietokannassa kirjoja, napsauta seuraavaa linkkiä niin saat listauksen niistä: http://www.helmet.fi/search*fin/X?SEARCH=verkostomarkkinointi&m;=&l;=&Da;=&Db;=&b;=&SORT;=D&Submit.x;=0&Submit.y;=0 . Näitä kirjoja saat pääkaupunkiseudun kirjastoista.

Kuluttajavirasto on julkaissut internetissä pdf-tiedoston Tietoa verkostomarkkinoinnista (http://www.kuluttajavirasto.fi/user/loadFile.asp?id=3753 ). Kun kirjoitat Googleen hakusanan verkostomarkkinointi,  löydät paljon sivuja. Muista kuitenkin lähdekritiikki eli katso aina, kuka on internetsivun tehnyt ja arvioi lähteen luotettavuus. Internet tulvii asialliselta näyttävää mainontaa ja propagandaa.

Ystäviä saat, kun menet ihmisten luo. Onko sinulla joku harrastus? Internetistä voit löytää yhdistyksiä, jotka toimivat harrastuksesi ympärillä. Käy kirjastosta hakemassa Työväenopiston ohjelma, varmasti löydät itsellesi jotakin kiinnostavaa. Ilmoittaudu kurssille ja juttele siellä muiden kurssilaisten kanssa. 

Internetin keskustelufoorumeita on hyvin erilaisia. Toisissa on raaka meininki, ja niissä saatetaan singota solvauksia nimimerkin takaa. On asiallisia ja mukavia foorumeitakin, joilla on mukava kirjoitella ja joilta saattaa löytää (ainakin virtuaali-)ystäviä. Ennen kuin kirjoitat itse foorumille, seuraa muutaman viikon ajan muiden kirjoittelua, niin tiedät minkälainen on pelin henki (ja tiedät pysytellä kaukana, jos henki ei tunnu hyvältä). Ennen kaikkea älä milloinkaan anna henkilötietojasi internetissä julkisesti ja varo yksityisille nettitutuillekaan niitä antamasta. 

Kirjastot ylläpitävät Lukukokemusten keskustelufoorumia: http://www.kirjastot.fi/fi-FI/kirjallisuus/lukukokemukset/  . Arvostelut.netin sivustolla voit arvostella elokuvia ja osallistua elokuva-aiheiseen keskusteluun: http://www.arvostelut.net/elokuvat/ . Seuraavalle sivulle on koottu suomalaisia internet-keskustelufoorumeita: http://www.james.pp.fi/foorumit.htm .
