Hei!

Löytyykö pääkaupunkiseudun tai Lappeenrannan kirjastoista Tarkkis-televisiosarjaa, jota esitettiin 80-luvulla? Kyseessä oli suomalainen nuortenohjelma, joka kertoi tarkkailuluokan oppilaista.

Entä löytyykö kirjastoista Kaatis-sarjaa, joka oli tavallaan Tarkkiksen seuraaja?
Pekka Lepikön Yleisradiolle ohjaamista Tarkkis- ja Kaatis-sarjoista (1986-87 ja 1990) on tehty VHS-tallenteet. DVD-tallenteita sarjoista ei ole. 
 
HelMet-kirjastoista tai Lappeenrannan seudun kirjastoista tallenteita ei löydy, mutta muutamassa muussa Suomen yleisessä kirjastossa niitä on vielä lainattavissa. Kyseiset kirjastot löytyvät helposti Frank-monihaulla (ks. linkki alla). Voit tehdä oman kirjastosi kautta kaukopalvelupyynnön tallenteista.

Lähteet:
http://www.elonet.fi/fi
http://monihaku.kirjastot.fi/fi/
