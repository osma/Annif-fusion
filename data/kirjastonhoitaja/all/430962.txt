Hei,
Saksalainen Konrad Most toimi Suomessa koira-asioiden neuvonantajana 1919-1937. Hänen vuoden 1910 koirankouluttusoppaan, "Leitfaden zur Abrichtung des Polizei- und Schutzhundes", mukaisesti koulutettiin koiria seuraavat 50 vuotta Euroopassa (ja Amerikassa). Englanniksi kirja käännettiin 1954: Training Dogs, A Manual. Onkohan hänen oppejaan ollut aikoinaan Suomessa luettavissa suomeksi tai ruotsiksi, vai vain saksaksi..? Tässäpä selvittämistä! :) Aikalaisjulkaisuja on ainakin Finska Kennelklubbens Tidskrift (1915 -> Suomen Kennelklubin aikakauskirja), Suomen Kennel-Liiton julkaisu sekä mahdollisesti joidenkin palveluskoirayhdistysten julkaisut. Palveluskoirayhdistysten kattojärjestöt olivat Suomen Armeijakoirayhdistys ja Suomen Kennelklubin palveluskoiraosasto, joista 1935 -> Suomen palveluskoiraliitto.
Kansallisbibliografia Fennicasta ei löydy Konrad Mostin nimellä viitteitä, joten se tarkoittaa sitä, että hänen teoksiaan ei ole suomennettu. Yksittäisiä artikkeleita on tietysti voitu julkaista suomeksi alan lehdissä, tai Konrad Mostista voi olla mainintoja alan lehdissä julkaistuissa artikkeleissa, mutta näitä on vaikea jäljittää, koska näin vanhoja artikkeleita ei ole luetteloitu mihinkään tietokantaan. Pitäisi melkein kahlata läpi vanhoja lehtiä.

Helsingin yliopiston kirjaston tietokannasta löytyy Konrad Mostilta yksi ruotsiksi käännetty teos: Most, Konrad: Lärobok i dressyr av skydds-, spår- och sjukvårdshundar på vetenskaplig grundval (Stockholm : Fritzes bokh, 1921) joten ruotsiksi häntä ainakin on mahdollisesti luettu. 

Outoa vain on, että jos Konrad Most todella on ollut koirien kouluttamisessa niin keskeinen henkilö ja vieläpä vaikuttanut Suomessa noinkin pitkään, niin miksi hänestä ei löydy mitään viitteitä Arkistolaitoksen tietokannasta, tai edes suomenkielisiltä internet-sivuilta. Englanninkielisillä sivustoilla mainitaan vain hänen vaikuttaneen Saksassa. 

Suomen Palveluskoiraliitossa tai Saksanpaimenkoiraliitossa ehkä saatettaisiin tietää jotakin: 
#link::b3749156-5f86-422d-a4c1-4526114d5e52::http://www.palveluskoiraliitto.fi/::linkend#
http://www.spl.fi/

LÄHTEET: 

https://helka.linneanet.fi/cgi-bin/Pwebrecon.cgi?LANGUAGE=Finnish&DB;=local&PAGE;=First
https://fennica.linneanet.fi/vwebv/searchBasic?sk=fi_FI
http://www.acorndogtraining.co.uk/concern.htm
