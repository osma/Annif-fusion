Mistä voisi löytää kattavan listan / yhteenvedon Suomessa julkaistuista lehdistä ja niiden levikeistä 1800-luvun alusta nykypäivään asti? Jos kattavaa listaa ei ole, löytyyköhän edes laajalevikkisimmät lehdet huomioivaa listaa?
Tällaista listaa ei taida olla olemassa, ei kattavaa eikä laajalevikkisimmistäkään. 

Suomen kansallisbibliografia Fennican avulla (http://fennica.linneanet.fi/) voi löytää kaikki Suomessa joskus julkaistujen lehtien tiedot. Helsingin yliopiston kirjaston sivuilta (http://digi.lib.helsinki.fi/sanomalehti/secure/main.html) käy ilmi, että pelkästään vuosina 1771-1890 Suomessa ilmestyi 165 sanomalehteä, aikakauslehdet eivät ole luvussa mukana.

Suurilevikkisimpien sanomalehtien tilastoja vuodesta 1995  löytyy Tilastokeskuksen Internet-sivuilta:

http://www.tilastokeskus.fi/tup/suoluk/suoluk_kulttuuri.html#aikakauslehdet 

Sivuilta löytyy myös tilastoja sanoma- ja aikakauslehtien määristä vuodesta 1980. Tilastokeskuksen Joukkoviestimet-julkaisusta (ilmestynyt kuitenkin vasta vuodesta 1987) voisi olla jotakin apua.

Levikintarkastus oy:n sivuilta (http://www.levikintarkastus.fi/) saat tietoa joidenkin lehtien levikeistä muutamalta vuodelta.
