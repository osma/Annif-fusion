Olen ensi kesällä lähdössä yksin vaellukselle pohjois-Englantiin. Vaatetuksenani on puolustusvoimien m/91 maastopuku (ei arvomerkkejä), maavoimien baretti kokardeineen ja mustat maihinnousukengät. Reppuna Savotan reppu.

Haluaisin tietää, onko Englannissa jotain määräystä siitä, etten voisi vaeltaa maaseudulla ja kaupungeissa vieraan valtion asepuvussa. Asetta ei tietenkään ole mukana.
Tapiolan kirjaston kollega Mikko Airaksinen selvitti asiaa Puolustusvoimista. Puolustusvoimista vastattiin näin:
- ei missään tapauksessa kiellettyä
- ei kuitenkaan suositeltavaa, varsinkaan arvomerkkien kanssa (paitsi esimerkiksi osallistuessa sotilaallisiin hautajaisiin)
- pelkkä maastopuvun käyttö ilman arvomerkkejä saattaa herättää huomiota.

Suomen suurlähetystöstä Lontoosta vastattiin, että Britannia noudattaa kansainvälisiä säädöksiä, joista keskeinen on niin sanottu Geneven sopimus. Sopimuksessa on otettu kantaa sotilaan määrittelyyn seuraavasti:

" Members of other militias and members of other volunteer corps, including those of organized resistance movements, belonging to a Party to the conflict and operating in or outside their own territory, even if this territory is occupied, provided that such militias or volunteer corps, including such organized resistance movements, fulfil the following conditions:[
(a) that of being commanded by a person responsible for his subordinates;
(b) that of having a fixed distinctive sign recognizable at a distance;
(c) that of carrying arms openly;
(d) that of conducting their operations in accordance with the laws and customs of war."

Ainoa tunnus tuossa asussa on maavoimien lakkimerkki, joka saattaa ohjata kansallisuuden ulkoiseen tunnistamiseen. Tuosta merkistä luopuminen luonnollisesti poistaisi mahdollisen ristiriidan.

Tarkempia tietoja Britannian lainsäädännöstä löytyy osoitteesta: http://www.legislation.gov.uk/.
