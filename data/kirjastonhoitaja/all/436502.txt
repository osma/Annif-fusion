Missä pääsisin käsiksi raamatunaiheisiin ja raamatunaikaisiin karttoihin jotka ovat "public-domainissa", eli vapautettu tekijänoikeuksista? Haluaisin laittaa niitä näkyviin nettisivulleni ilman tunnontuskia tekijänoikeuksien rikkomisesta.
Wikimedia Commonsista osoitteesta http://commons.wikimedia.org/wiki/Category:Biblical_maps löytyy koko joukko tekijänoikeuksista vapaita Raamattuun liittyviä karttoja. Osa on julkaistu vapaasti käytettävillä lisensseillä, osa taas niin vanhoja, että tekijänoikeuden suoja on päättynyt. Kannattaa kuitenkin vielä katsoa, että lisenssit ovat niissä kunnossa, koska Commonsiin saatetaan joskus ujuttaa myös tekijänoikeuden suojaamaa aineistoa.

Osoitteista http://www.biblesnet.com/maps.html, http://www.preceptaustin.org/biblical_maps.htm ja http://www.godweb.org/atlasindex.htm löytyy linkkejä muihin vapaasti käytettäviin karttoihin.

Lisäksi kirjastosta saattaa löytyä vanhoja kirjoja, joissa olevien karttojen tekijänoikeudet ovat rauenneet, mutta asia pitäisi tutkia aina karttakohtaisesti. Suomen tekijänoikeuslain mukaan tekijänoikeuden suoja kestää 70 vuotta tekijän kuolemasta. Jos tekijää ei tiedetä, suoja-aika on 70 vuotta teoksen ilmestymisestä. Tekijänoikeuslaki löytyy kokonaisuudessaan Finlex-tietokannasta osoitteesta http://www.finlex.fi/fi/laki/ajantasa/1961/19610404.
