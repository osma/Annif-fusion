Hei

Löysin Puistolan historiikista (http://www.lib.hel.fi/fi-FI/puistola/paikallishistoriaa/puistolan_lyhyt_historia/) maininnan "Suomea, Eurooppaa ja Amerikkaa järisyttävä ns. Suuri vakoilujuttu alkaa purkautua Puistolan Alppikylässä." Yritin selvitellä mistä on kyse mutta tietoa tuntuu löytyvän netistä niukan laisesti.

Sen verran löysin että kytkös Puistolaan on Juho Einari Vähän talo, jonka kellarista löytyi suuren määrän vakoiluaineistoa sisältänyt kätkö. Missähän osoitteessa tämä talo on aikoinaan sijainnut ja onkohan se jo purettu pois?
Tietoja nk. Suuresta vakoilujutusta löytyy tietoja mm. Jukka Rislakin kirjasta Erittäin salainen: vakoilu Suomessa. Love-kirjat 1982. 
Myös alla olevasta linkistä löytyy vähän tietoja.
Valitettavasti Juho Einari Vähän talon tarkasta sijainnista en löytänyt tietoja. Suoisittelen, että otatte yhteyttä Puistola Seuraan. Uskoisin, että sieltä löytyy paikallistuntemusta ja muistitietoa Puistolan alueesta.

http://formin.finland.fi/public/default.aspx?contentid=41374
http://kaupunginosat.net/puistola/index.php/puistola-seura-ry-mainmenu-132
