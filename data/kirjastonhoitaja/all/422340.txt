Tiedustelisin elokuvaa Ruusun nimi. Näkyy olevan vain yksi kappale ja sekin ilmeisesti kadonnut, kun lukee vain LASKUTETTU. Voiko tuota elokuvaa saada jostain? Tämä olisi kovin tärkeää, sillä elokuva on vanha ja sen ostaminen hankalaa.
VHS-tallennetta Jean-Jacques Annaud´n ohjaamasta elokuvasta "Ruusun nimi" ei tosiaankaan ole enää lainattavissa HelMet-kirjastoissa. Frank-monihaun mukaan tallenne sisältyy vielä joidenkin Suomen kirjastojen kokoelmiin, joten voit tilata sen omaan lähikirjastoosi lainattavaksi  kaukopalvelun kautta. DVD-tallennetta ei "Ruusun nimestä" ole saatavana. 

Jos sinulla on HelMet-kirjastokortti, voit tilata tallenteen kirjaston verkkosivuilta löytyvällä lomakkeella. Voit myös täyttää pyyntölomakkeen lähimmässä kirjastossa. Tarkempia tietoja kaukopalvelusta löydät alla olevasta linkistä.

http://www.lib.hel.fi/fi-FI/kaukopalvelu/
