Kumpi on energiataloudellisesti parempi: laittaa perunat kiehumaan 1,5:lle (jossa niitä on sopivin kiehauttaa) vai laittaa ensin isoin eli 3 päälle ja, kun kiehuminen on alkanut, alentaa lämpö 1,5:een?
Espoon kaupungin Energiansäästövinkeissä http://www.espoo.fi/default.asp?path=1;28;11866;7969;37682;37755 suositellaan kodin ruuanlaitossa pienentämään levyn tehoa heti kiehumisen alettua ja käyttämään tällä tavoin hyödyksi lieden jälkilämpö. Luultavasti kiehumisen odottelu pitkään käyttäen pienintä lieden levyn lämpötilaa kuluttaisi eniten sähköä. Eri mallisten liesien tehoissa, asetuksissa (levyasetusten 1,5 ja 3 teho jne.) ja sähkönkulutuksessakin voi olla kuitenkin hieman eroja.

Energian säästämiseksi kannattaa myös pitää sekä lieden levyt että keittoastioiden pohjat puhtaina. Lika eristää ja lisää sähkönkulutusta. Käytettävän kattilan tulisi olla keittolevyn kokoinen tai sitä suurempi hukkalämmön välttämiseksi. Kattilaan kannattaa laittaa vain tarvittava määrä vettä, mutta ei yhtään enempää. Erillinen vedenkeitin lämmittää veden nopeammin kuin liesi.

Helsingin Energian Energiakeskuksen verkkosivuillakin on hyviä oppaita kodinkoneiden energiankulutuksen arviointiin ja energiansäästöön: http://www.helsinginenergia.fi/sahko/energiakeskus.html Sivujen kodinkoneoppaista löytyy tarkkaa tietoa mm. erimallisten kodinkoneiden kuten liesien sähkönkulutuksesta: 
#link::6ce571cf-b416-4c5d-b64f-768ffac27ff9::http://www.helsinginenergia.fi/sahko/kodinkoneoppaat.html::linkend# 
http://www.helsinginenergia.fi/sahko/kodinkoneoppaat/kodinkoneoppaat_liesi.html

Jos vielä tarkemmat luvut sattuisivat kiinnostamaan, sähkölaitoksilta ja esim. Espoon ympäristökeskuksesta saa myös lainaksi kulutusmittareita, joilla voi mitata kodinkoneiden sähkönkulutusta - esim. ongelmatapauksissa, kun kodin sähkönkulutus on tuntunut yllättäen nousevan selvästi.

Lisätietoja kodin sähkökulutusasioihin liittyen voi kysellä Helsingin Energian Energiakeskuksesta, jonka palvelut ovat myös muiden kansalaisten kuin Helsingin Energian asiakkaiden käytettävissä: 
Käyntiosoite: Kampinkuja 2 
Avoinna:  ma-pe 8.30-16
Puhelin: (09) 617 2727 ja (09) 617 2726
Sähköposti: energiakeskus@helsinginenergia.fi
