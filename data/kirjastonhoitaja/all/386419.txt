Apua! Pitäisi etsiä tietoa kaikista mahdollisista ruokatuotantoon, hävikkiin ja kannattavuuteen tehdyistä tutkimuksista ja teoksista. Miten ihmeessä pystyn etsimään tällaisia tietoja?
Seuraavat opinnäytetyöt liittyvät ravitsemustieteeseen ja hävikkiin: Pöntinen, Ritva:Henkilöstöravintoloiden hävikistä, 1987; Hammer, Karin: Tutkimus kouluruoan hävikistä ja hyväksyttävyydestä Helsingin kaupungissa, 1989; Forsblom, Susanna: Viipaloitavien leikkelemakkaroiden hävikkimääritys, 1999. Teosten saatavuustiedot voit tarkistaa LINDASTA, ( yliopistokirjastojen yhteisestä tietokannasta ). LINDAa voi käyttää useimmissa yleisissä kirjastoissa ja yliopistokirjastoissa. Suurtalouksien jätehuoltoa ja talousjätteiden käsittelyä yleensä koskevat seuraavat teokset: Pinnioja-Saarinen, Tarja ja Knuutinen, Virpi : Sairaaloiden ruokajätteen käsittelyvaihtoehdot, 1995 ja samoilta tekijöiltä Suurkeittiöiden ruokajätteen käsittelymenetelmät, 1996. Suurtalouksien kannattavuudesta löytyy hakusanoilla ' elintarvike-ekonomia, kannattavuus ' liitettyinä sanaan ' suurtaloudet ' esimerkiksi seuraavat teokset: Heikkinen, Vesa: Tuottava keittiö: ruokapalveluiden kannattavuuden ja taloudellisuuden parantaminen, 1995; Sundström, Päivi: Pienten henkilöstöravintoloiden kannattavuuden parantaminen ns. satelliittiohjausmallin avulla, 1993; Pulkkinen, Leena: Sairaalan ruokahuollon taloudellisuus, 1990 ja Malmiharju, Satu: Kannattava keittiötoiminta, 1991. Myös näiden teosten saatavuustiedot voit tarkistaa lähinnä LINDAsta, koska ne ovat erilaisia opinnäytetöitä ja tutkimuksia.
