Hei!

Olen hankkinut itselleni ipadia ja nyt olisin kiinnostunut palvelustanne. Olen ymärtänut että teidän kautta pystyisin lainaamaan E-kirjoja suoraan iPadille?
Minulla ei ole kirjastokorttia, pystynkö tilaamaan sen netin kautta? Opiskelen ja asun täällä hetkellä Vaasassa.
Hei!

Ensin tuo kirjastokorttiasia: netin kautta ei korttia voi tilata, vaan se täytyy käydä hankkimassa jossain kirjaston toimipisteessä (henkilötodistus mukaan!). Sitten, kun kortti on hankittu, voi kyllä netin kautta mm. tehdä varauksia,uusia lainojaan jaladata musiikkia Naxos-palvelusta.

Käyttäjätunnuksena on kortin numero ja salasanan voi pyytää kirjastosta samalla kuin kortinkin.

Näillä samoilla tunnuksilla voi pian lainata myös e-kirjoja kirjaston kokoelmasta. Palvelu on tulossa käyttöön toukokuun aikana, siitä tiedotetaan sitten tarkemmin mm kirjaston verkkosivuilla.

Kirjat hankitaan kirjastoon Ellibs - ja Elib -palveluista. Molemmissa palveluissa kirjat ovat kopiointisuojattuja ja niiden toimiminen Ipadissa vaatii Bluefire Reader- ohjelman asentamisen, alla ohjeet. 

Ellibsin ohje (tässä puhutaan ostettavista kirjoista mutta sama pitäisi päteä lainattaviinkin):
http://www.ellibs.com/fi/node/14809
 
Ruotsalaisen Elibin ohje:
http://elibse.wordpress.com/2010/11/11/sa-har-lagger-du-in-kopieringsskyddade-bocker-i-din-ipadiphone/
