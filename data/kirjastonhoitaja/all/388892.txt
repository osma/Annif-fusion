Onko tutkittua tietoa amk sosiaali-ja terveysalan oppilaitten suuntautumisesta: mille aloille suuntaudutaan ja miksi?
Sosiaali- ja terveysalan koulutusta löytyy useista ammattikorkeakouluista (luettelo löytyy osoitteesta http://www.arene.fi/suomi/ylakuva.cfm?pageID=2&top;=otsikko_koulutusalat.cfm ) Näiden oppilaitosten kirjastoista löytyy varmasti opinnäytteitä ja muita tutkimuksia, jotka liittyvät suuntautumiseen ja sijoittumiseen työelämässä (linkit kirjastoihin löytyvät Tilkkeen sivuilta, http://www.lib.helsinki.fi/tilke/amkkirj.html ). Voit hakea yhdistelemällä esim. asiasanoilla sosiaaliala, työllistyminen tai sosiaaliala, työhönsijoittuminen.

Eri kirjastojen tietokannoista löytyivät muun muassa seuraavat teokset:

Sosiaali- ja terveysalan tutkinnolla työelämään / Kristiina Korhonen, Raimo Mäkinen, Sakari Valkonen 
Jyväskylä : Jyväskylän yliopisto, 2001.
(Koulutuksen tutkimuslaitos. Tutkimusselosteita, 13)

Vastavalmistuneiden urapolut : Sosiaalityöntekijäin Liiton vuosina 1996-98 valmistuneiden jäsenten sijoittuminen työelämään / Juha Fränti, Jarmo Kolehmainen
Helsinki : Sosiaalityöntekijäin liitto, 1998.

Pohjois-Karjalan ammatillisista oppilaitoksista ja ammattikorkeakouluista valmistuneet. ( Pohjois-Karjalan TE-keskuksen työvoimaosaston julkaisuja 3, 2000) 
Pohjois-Karjalan ammatillisista oppilaitoksista ja ammattikorkeakouluista vuosina 1987-1998 valmistuneiden sijoittuminen. 
(Pohjois-Karjalan TE-keskuksen työvoimaosaston julkaisuja 4, 2000), lisäksi internet-sivu Pohjois-Karjalan ammattikorkeakoulun sosiaalialan koulutusohjelmasta vuonna 1998 valmistuneiden työllistyminen
http://www.ncp.fi/koulutusohjelmat/sosala/valmist.htm


Suuntautumisesta eri oppialoille koulutuksessa voisi löytyä asiasanoilla sosiaaliala, ammatinvalinta. Esimerkiksi seuraava teos löytyi näillä asiasanoilla: 

Sosiaalialan ammatteja / Ukkola, Merja - Sainio, Ari - Suuronen, Ritva
[Helsinki] ; Tampere : Työministeriö, työvoimapalveluosasto, tietopalvelu- ja ammattitietoyksikkö, 1996 

Sinun kannattaa kääntyä oppilaitoksesi kirjaston puoleen. Mikäli kirjastosta ei löydy materiaalia, sitä voidaan tilata kaukolainana muualta.

Ammattikorkeakoulujen sivujen lisäksi (http://www.arene.fi/ ) voisit käydä katsomassa Helsingin Ammattikorkeakouluopiskelijoiden sivuja ( http://www.hamok.fi/yleista/yleista.html ), Suomen Ammattikorkeakouluopiskelijayhdistysten Liiton (http://www.samok.fi/uudet/index2.html ) ja Opetusministeriön Ammattikorkeakouluyksikön sivuja (http://www.minedu.fi/opm/ministerio/organisaatio/ktpo/ktpo_ammattikorkeakoulu.html) .
