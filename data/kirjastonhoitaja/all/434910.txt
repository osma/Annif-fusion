Hei,

voiko runoja kirjoittamalla elättää itsensä Suomessa? Tuleeko runoilija siis toimeen vain julkaisemalla runoja? Entä ulkomailla, voiko siellä saada riittävän toimeentulon pelkällä runoilijan työllä?
Suomessa vain pari kirjailijaa pystyy elättämään itsensä kirjoittamisella. Runoilijat ovat kirjailijoista huonotuloisimpia. Runoilija Tommi Parkko kertoo runoilijoiden toimeentulosta näin:

"Runoilijoiden alhaisesta toimeentulosta kertoo se, että kustantaja maksaa yleensä tekijälle runokirjan kirjoittamisesta noin 1 000–2 000 euroa ja kirjaa myydään 100–800 kappaletta. Runoilija siis tarvitsee hengenpitimikseen apurahoja ja muita töitä.

– Esimerkiksi oma toimeentuloni on koostunut viimeisten kymmenen vuoden aikana pääasiassa apurahoista ja luovan kirjoittamisen opettamisesta.

Tilanne on pakottanut runoilijat miettimään, missä oma osaaminen on tarpeellista ja miten sitä voi soveltaa. Parkko on auttanut heitä uuden kehittämisessä muun muassa siten, että toimiessaan Varsinais-Suomessa läänintaiteilijana hän antoi runoilijoille esiintymiskoulutusta.

– Runoilijoiden esiintymiskulttuuri lähti kehittymään 1990-luvun puolivälissä. Nykyään omien runojen lausuminen on tärkeä osa monen runoilijan työtä."

Ulkomailla asiat eivät liene tämän paremmin. Parkon artikkeli kokonaisuudessaan:

http://www.kirkkojakaupunki.fi/kulttuuri/runoilijat-estradille
