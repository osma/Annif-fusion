Etsisin kirjallisuutta/artikkeleita/tutkimusta aiheesta satujen merkitys lapsen kiintymyssuhteelle eli tahtoisin tietoa siitä, kuinka se, että vanhemmat lukevat lastensa kanssa vaikuttaa heidän väliseen kiintymyssuhteeseensa.
Esimerkiksi seuraavat kirjat käsittelevät aihetta:

Bettelheim, Bruno: Satujen lumous, merkitys ja arvo (useita painoksia, viimeisin vuodelta 1998)
Ylönen, Hilkka: Loihditut linnut: satujen merkitys lapselle (2000)
Liikanen, Pirkko: Satu identiteetti- ja ihmissuhdemallina (1990)
Miller, Alice: Älä huomaa: muunnelmia paratiisiteemasta (1986)
Sadun voimat II: Polunpäitä sadun maailmaan (1997)

Löysin kirjat Jyväskylän kaupunginkirjaston tietokannasta hakusanoilla sadut ja persoonallisuuden kehitys. 

Arto-artikkelitietokannasta (https://arto.linneanet.fi/vwebv/searchBasic?sk=fi_FI) löytyy esim. seuraavat artikkelit, joista saattaisi olla hyötyä:

Ylönen, Hilkka: Leijona sai rohkeuden, tinamies rintaan sydämen: lue lapsellesi satuja, opetat tapoja selviytyä. Tampereen kirkkosanomat, 44 (1999): 2, s. 3.
Spåre, Päivi: Saduista potkua elämään. Lapsen maailma 48 (1989): 9, s. 54-55.
 
Aleksi-artikkelitietokannasta (http://aleksi.btj.fi/) löysin muun muassa nämä:
Pyykkö, Kaisa: Satu vie kohti hyvää. Kaks'plus 2012: 1, s. 22-23.
Siljamäki, Tuija: Sadun lumoissa. Meidän perhe 2006: 10, s. 44-46. 
Aleksi-tietokannassa sadut-hakusanan kanssa on käytetty sanoja tunne-elämän kehitys ja lapsipsykologia.

Lastenkirjainstituutin Onnet-tietokannasta (http://www.lastenkirjainstituutti.fi/tietokannat/) löytyy teos nimeltä Lukuleikki: sadut seuraksi, kirjat kavereiksi ja lorut lelukoppaan: vihjeitä lasten ja aikuisten yhteiseen lukuiloon (Lukukeskus, 2005). Siinä on käytetty hakusanoja ääneenlukeminen, sadunkerronta, lapset, vanhemmat sekä vanhemman ja lapsen suhde.

Kaikilla mainitsemillani hakusanoilla ja niiden muunnelmilla kannattaa tehdä itse lisää hakuja eri tietokantoihin.
