Hei,

Yritin varata seuraavaa DVD-levyä (2003):
Kuolema saa odottaa / directed by Lee Tamahori ; written by Neal Purvis & Robert Wade ; director of photography David Tattersall ; music by David Arnold ; Die another day performed by Madonna

Valittuani noutopaikan sain seuraavan virheilmoituksen:
Olet varaamassa Kuolema saa odottaa / directed by Lee Tamahori ; written by Neal Purvis & Robert Wade ; director of p
Ei varattavissa.

Kyseinen DVD-levy on ainoa kappale. Onko levy kenties mennyt rikki vai miksi se on poistunut valikoimasta tai ainakin sen varaaminen on mahdotonta? Voisitteko hankkia kyseisen DVD-levyn takaisin valikoimiinne mahdollisimman pian.

Kiitos vastauksestanne!
Valitettavasti DVD-elokuvaa ei ole kirjastossa enää yhtään kappaletta jäljellä, joten varaaminen ei siksi onnistu. Kaikki tiedot levystä joskus olleesta kappaleesta ovat kadonneet järjestelmästä, ja pelkät levyn tiedot ovat jääneet jäljelle. En siksi pysty näkemään syytä siihen, miksi levy on poistettu. Luultavasti se on mennyt rikki tai joku asiakas on kadottanut sen.

En ole varma, saako elokuvaa vielä hankittua kirjastoon, mutta laitoin siitä kirjaston järjestelmään hankintaehdotuksen. Kirjasto ei voi ostaa elokuvia suoraan kaupasta kuten tavalliset ihmiset, vaan kirjaston täytyy hankkia lainattaviin elokuviin erillinen lainauslisenssi, jotta elokuvia olisi laillista lainata asiakkaille. Se, onko elokuvaa mahdollista hankkia kirjastoon, riippuu siitä, tarjoaako elokuvan julkaisija sitä vielä lainauslisenssillä varustettuna. Kannattaa siis jäädä odottamaan.
