Hei!

Haluaisin lainata jonkin helpon venäjän kielen oppikirjan. Vaihtoehtoja on niin monia, etten oikein tiedä mikä olisi helpoin vaihtoehto.

Olen siis täysin ummikko kys kielen suhteen ja hakusessa on ihan vain kielen perusteita.

Kiitos!!
Vaihtoehtoja on tosiaan paljon, mutta alkeista aloittavan on varsinkin venäjän kielen parissa parasta aloittaa kirjasta, jossa on myös äänite mukana.

On muutama hyvä venäjän oppikirjasarja, joissa on CD-levyt mukana, ja näitä on myös kaupunginkirjastoon hankittu. Näitä käytetään myös lukioissa ja esim. opistojen kielikursseilla. Kyse on siis opetuspaketeista, joissa on kirjan lisäksi yksi tai useampi CD-levy:
- "Mozno!. 1 : venäjän alkeiskurssi" sekä osat 2 ja 3
- "Saljut! : venäjän alkeiskurssi. 1" sekä osa 2
- "Kapusta master. 1: venäjän peruskurssi" sekä osa 2

Alla vielä linkki HelMet-aineistotietokannan hakulistaan, jonka sain sanahaulla "venäjän kieli" ja rajaamalla aineistoksi "cd-levyn", jotta tuloslistaan tulevat varmasti ne, joissa on myös välttämätön äänite mukana. Kirjoista on usein useita painoksia eri vuosilta, ja halutuimpia ovat tietysti uusimmat, jotka hakutuloslistassakin näkyvät ylinnä.
http://www.helmet.fi/search~S9*fin?/Xven{232}aj{232}an+kieli&searchscope;=9&m;=3&l;=&b;=&Da;=&Db;=&SORT;=D/Xven{232}aj{232}an+kieli&searchscope;=9&m;=3&l;=&b;=&Da;=&Db;=&SORT;=D&SUBKEY;=ven%C3%A4j%C3%A4n%20kieli/1%2C38%2C38%2CB/browse

Venäjän kieltä voi kirjan ja levyn apuna Helsingissä opiskella esim. kaupungin työväenopistolla. Kielen aakkoset voi oppia jopa kahdessa tunnissa Venäjän ja Itä-Euroopan instituutin järjestämillä kursseilla.

http://www.hel.fi/wps/portal/Tyovaenopisto/?WCM_GLOBAL_CONTEXT=/sto/fi/Etusivu

#link::422706b2-9eeb-4259-bf6a-607469937f62::http://www.rusin.fi/::linkend#

Onnea opintoihin! Uspehov!
