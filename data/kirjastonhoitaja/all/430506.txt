Hei!
Tällainen tuli mieleen. Ajelen täällä pohjoisessa autolla ja täällä ei joka paikassa ole katuvaloja ja näin ollen joutuu aina vaihtamaan pimeällä toisen auton tullessa vastaan lyhyille ajovaloille. Miten on ollut autoilun alkuaikoina. Oliko autoissa ns. lyhyet ja pitkät ajovalot ja jos ei ole aina ollut, niin milloin tällainen asia on tullut ja milloin on alettu vaihtamaan valoja aina toisen tullessa vastaan...
Välitimme kysymyksesi edelleen, Vehoniemen automuseolle, josta vastattiin, että ilman syvällistä tutkimusta ei kovin tarkkaa vastausta voi antaa, mutta ajovalojen tulo Suomeen voidaan mahdollisesti ajoittaa 1920-luvun alkuun. Sodan jälkeisen säännöstelyn purkauduttua alettiin Suomeen nimittäin tuoda laajemmassa mitassa amerikkalaisia autoja vuonna 1923. Yhdysvalloissa autokanta ja autoilu oli jo ensimmäisen maailmansodan jälkeen kehittynyt siihen mittaan, että vaihtovalot autoissa olivat tulleet tarpeellisiksi ja näin ollen amerikkalaisissa ajoneuvoissa oli valojen vaihto vakiona.  

Lähteet:
http://www.automuseo.com/
