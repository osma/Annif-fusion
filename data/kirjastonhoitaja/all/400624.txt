Mitä kautta pienkustantaja voi markkinoida julkaisemaansa uutuuskirjaa kunnallisille ja sivukirjastoille?
Paras keino on tarjota eri kirjastojen hankintaosastolle kirjaa suoraan. Kirjastot.fi-sivustosta löytyvät kaikkien yleisten kirjastojen yhteystiedot, Kirjastot-kanavalta, http://www.kirjastot.fi/kirjastot .

Kirjastot.fi-sivustossa on myös Kirjastoala-kanava. Sieltä löytyvät Keskustelut, joita alan ammattilaiset seuraavat suhteellisen aktiivisesti. Keskustelut-osaan on perustettu Kustantajien tiedotteita kirjastoille -niminen foorumi, jossa voi tarjota kirjallisuutta kirjastoille, http://www.kirjastot.fi/foorumit/ . Foorumien ohje löytyy samasta osioista, http://www.kirjastot.fi/kirjastoala/keskustelut/foorumiohje/ .

Suurin kirjoja kirjastoille välittävä yritys on BTJ Kirjastopalvelu,  http://www.btj.fi/ . Heidän sivustostaan löytyvät myös yhteystiedot.
