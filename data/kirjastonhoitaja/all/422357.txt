Etsin sellaista satua, jossa oli (mahdollisesti) kuningas ja hänellä 3 prinsessaa. Kuninkaalla oli kauppalaivasto ja hän oli usein matkoilla. Merellä ollessaan joutui merihirviön tekemiin aaltoihin/myrskyyn. Näitä merihirviöitä oli kolme joko 1 ja 2 ja 3 -päiset tai 1 ja 3 ja /tai 5 jotain 7 -päiset. Ensin tuli se yksipäinen, joka yritti hävittää kuninkaan laivaston, mutta hän pelastui lupaamalla yhden tyttäristään hirviölle palkaksi. Tulleessaan kotiin kertoi tapahtuman ja koko maa puettiin mustaan surujuttuunja kaikki surivat tapahtumaa. Sitten alettiin etsiä prinsessalle pelastajaa, joka uskaltaisi katkaista hirviön pään. Yksi suutari lupasi ja hänelle teetettiin haarniska, johon hänet puettiin sinä päivänä, kun merihirviö tuli hakemaan tytärtä. He menivät yhdessä rannalle, jossa suutari vapisi kuin haavanlehti ja pelkäsi aivan kauheasti ja kiipesi puuhun odottamaan. Sitten kokin apupoika Sami pyysi kokilta vapaata, että hänellä oli joku meno juuri nyt. Kokki ei kovin mielellään olisi halunnut päästää häntä lähtemään, koska oli kiire keittiöllä, mutta koska tämä apupoika oli tosi reipas, mukava ja hyvä apulainen, hän lupasi kuitenkin hänen lähteä. Apupoika meni rannalle juttelemaan tyttären kanssa ja makoili maassa odotellessa hirviötä. Siinä samalla tytär letitti apupojan hiuksiin nauhan. Ja hirviön tullessa apupoika Sami taisteli hirviön kanssa ja tappoi sen. Sen jälkeen hän meni sivuovesta takaisin keittiöön, mutta suutari laskeutui puusta ja käveli yhdessä tyttären kanssa takaisin kotiin/linnaan. Siellä juhlittiin tätä suutaria tyttären pelastamisesta. Taas myöhemmin kuninkaan piti lähteä reissuun ja kävi samoin hänen palatessa, että tuli seuraava merihirviö joka vaati taas tytärtä ja taas samat asiat jatkui kuin aikaisemmin. Eli kokin apupoika pelasti ja suutaria juhlittiin. Sitten vielä kolmannen kerran samoin, jolloin taistelu oli kaikista kovin, mutta Sami voitti jälleen. Sitten viimeisen tyttären pelastuttua juhlissa pyörähti apupoika Sami salissa, jolloin tytöt puhuivat keskenään, että hän meidät oikeasti pelasti eikä suutari. Hänellä on nuo eriväriset nauhatkin hiuksissa, jotka he letittivät siellä rannalla. Kunigas kuuli tämän ja sitten suutari laitettiin telkien taakse ja apupoikaa juhlittiin ja kuningas lupasi hänelle tyttären puolisoksi. Kirjassa oli useita eri satuja ja kirjan koko oli ehkä korkeus n. 20-25 cm ja leveys ehkä 17-18 cm. Enkä yhtään muista millaisia muita satuja siinä oli ja koska siinä ei ollut kansia ollenkaan meille tullessa, en osaa sanoa muuta siitä kirjasta. Mutta tämä satu on jäänyt kaivelemaan mistä sen löytäisin.
Esititpä hankalan kysymyksen! Kyselimme asiaa valtakunnalliselta kirjastoammattilaisten sähköpostilistaltakin, mutta sieltäkään emme saaneet vastausta. Tietäisiköhän joku lukijoistamme mistä sadusta on kyse? Kyse ei ole Ihmeitten ihme--Rudolf Koivun kuvittamia satuja -teoksen tarinasta.
