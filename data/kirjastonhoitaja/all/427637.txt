Saako kasvissyöjäeläin enemmän kaloreja elimistönsä käyttöön samoista kasviksista kuin ihminen?n Eli: onko esimerkiksi kaali vaikkapa lehmälle energiapitoisempaa syötävää kuin ihmiselle?
Tarkkaa vastausta en kysymykseesi onnistunut löytämään. Tässä kuitenkin huomioonotettavia tekijöitä kysymykseesi.

Heinänsyöjien, kuten lehmän, ruoansulatusjärjestelmä on kehittynyt energian keräämisen suhteen tehokkaaksi. Samaten kasvissyöjäeläimistä osa on märehtijiöitä, esimerkiksi mainitsemasi lehmä, jolloin niille on mahdollista syödä nopeasti ja saada enemmän liukenevia ravintoaineita selluloosapitoisesta ravinnosta kuten heinästä. (http://fi.wikipedia.org/wiki/M%C3%A4rehtiminen) 

Usein ihmisellä on tapana keittää, kuumentaa tai paistaa ruokansa, jolloin entsyymit samoin kuin muutkin ravintoaineet vähenevät ruoasta. Tästä aiheesta voi lukea lisää esimerkiksi Mea Salon teoksesta Hellaton kokki-raakaravintoa kasviksista (2010).

Lopuksi filosofiselta kannalta ajatellen ihmisen voidaan ajatella saavan kaalista tai viljasta enemmän energiaa syömällä sen itse, kuin syöttämällä eläimille. Tämä siis siinä tapauksessa, että ihminen lopuksi syö eläimen. Viljan ja rehun hyötysuhde on siis heikko lihansyönnissä.
