Mistä Irjala nimi lähtöisin.
Wikipedia kertoo asiasta näin:
Nimi Irja on muodostunut kreikkalaisperäisen, maanviljelijää tarkoittavan Georgios-nimen vanhasta yläsaksalaisesta muodosta Irg ja on siten samaa alkuperää kuin miehennimi Yrjö. Suomeen nimi saapui alkujaan Viron ruotsalaisten välityksellä ja oli aikoinaan käytössä miehennimenä, mutta sellaisena se on säilynyt vain eräiden paikan- ja sukunimien osana.

Naisen nimenä Irja tuli käyttöön 1800-luvun lopulla, aluksi kirjallisuudessa. Gustaf von Numersin näytelmän sankaritar Irja sai nimensä messukyläläisen Irjalan kartanon mukaan.

Teoksessa Suomalainen Paikannimikirja toim.Sirkka Paikkala(2007) mainitaan kolme merkitystä Irjala nimelle:
1. kaupunginosa Tampereella, alkuaan talo ja rustholli Takahuhdin kylässä.
2. kylä ja kartano Janakkalassa Kantahämeessä.
3. kylä ja kartano Vihdissä Uudellamaalla

Pirjo Mikkonen kirjasta Sukunimet saattaa myös löytyä lisäselityksiä.

http://www.kirjastot.fi/fi-fi/tietopalvelu/kysymys.aspx?ID=3c456438-e028-4e24-89e0-6d6de4827f22
