Onko johonkin julkiseen rekisteriin koottu kaikkia Suomen kunnissa luottamustehtäviin valittuja henkilöitä?
Etsin tietoja isoisistäni n.1950-60-luvulta, molemmat ovat asuneet eri puolilla Suomea.
Yhtä yhteistä rekisteriä kuntien luottamushenkilöistä ei näytä olevan.

Tietoa 1950-60 -lukujen kunnallisista luottamushenkilöistä voi saada kuntien kokoamista kunnalliskertomuksista. Kymenlaakson kirjastoissa on tämän alueen kunnalliskertomuksia, muiden kuntien kunnalliskertomuksia voi mahdollisesti saada kaukolainaksi. Ne ovat yleensä kotiseutukokoelmissa, joten niitä ei anneta kotilainaan vaan niitä voi lukea kirjastossa.

Jotkut kunnat ovat myös julkaisseet kunnanvaltuustojen historiikkeja. Kannattaa kysyä kirjastosta onko etsimässäsi kunnassa tehty tällainen historiikki.
