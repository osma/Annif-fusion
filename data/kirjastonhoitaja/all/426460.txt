Hei!

Olisin kiinnostunut siitä, löytyykö sellaisia suomenkielisiä kirjoja, joiden kirjoittaja on äidinkieleltään muu kuin suomen/ruotsinkielinen? Ja tarkemmin sanottuna olisi tarkoitus saada selville kirjoja, jotka pakinoiden, esseiden muodossa käsittelevät suomalaisuutta, suomalaisia elämäntapoja, elämänmenoa.... Ei siis Aleksandra Salmelan romaanin kaltaisia, vaan esimerkiksi Neil Hardwickin "Neilin tähteet"- tai Philippe Guicheteneaun "Sunnuntaikirjeitä" -kirjojen tapaisia.
Kirjojen ei tarvitse olla bilingvisiä, sopii mainiosti pelkästään suomen kielellä kirjoitetutkin kirjat.

Kiitos avustasi jo etukäteen!
Ulkomaalaisten kokemuksia ja näkemyksiä Suomesta ja suomalaisista löytyy ainakin seuraavista kirjoista. 

Bradley, David: Leijona ruusujen keskellä : muistelmia Suomesta (Weilin + Göös 1966)
Connolly, Harold: Vieraina Valloista (Kirjayhtymä, 1964)
Eilenberger, Wolfram: Minun suomalainen vaimoni (Siltala 2011)
Goldway, Ruth: Kirjeitä Suomesta (Otava 1998)
Kuss, Gerald V.: Näin minä näin Suomen (Kirjayhtymä 1964)
Sabour, M'hammed: Suomalainen unelma : tapahtumia ja tulkintoja Suomesta ja suomalaisista (Joensuu University Press 1999)
Schatz, Roman: Suomesta, rakkaudella = From Finland, with love (Johnny Kniga, 2004)
Sykes, John: Suuntana pohjoinen (Weilin + Göös 1968)

Historiallisempaa perspektiiviä löytyy mm. seuraavista:

Acerbi, Giuseppe: Matka halki Suomen v. 1799 (WSOY 1953, 2. painos 1983)
Léouzon Le Duc, Louis-Antoine: Pariisista Pohjantähden alle : muistelmia Suomesta 1800-luvun alkupuoliskolta (Suomalaisen kirjallisuuden seura 2001)
Montanelli, Indro: Sankareiden sota : Suomi 1939-40 (WSOY 1995)
Rácz, István: Olin Suomessa 1940 : unkarilaisen sanomalehtimiehen näkemyksiä (Katisto 1941)
Tweedie, Mrs. Alec: Matkalla Suomessa 1896 (Otava 1989)

Pelkästään englanniksi on lisäksi julkaistu Phil Schwarzmannin How to marry a Finnish girl : everything you want to know about Finland, that Finns won't tell you (Gummerus 2011).
