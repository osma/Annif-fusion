Onko julkaistu teosta joka tietokirjamaisesti kertoisi skandinaavisen/germaanisen mytologian jumalista? Ei siis fantasiaa. Aiheesta on ilmeisesti julkaistu suomeksi hyvin vähän kirjoja. Olen kahlannut läpi Odinnin ratsun ja parin eri kirjailijan Ragnarök-teokset. En haluaisi kirjaa jossa kerrotaan muidenkin kulttuurien jumalista...
Suomeksi tosiaan on kovin vähän tietokirjoja aiheesta. Nuorille tarkoitettu kirja Egerkrans: Pohjoismaiset taruolennot keskittyy peikkoihin ja tonttuhin ym. hahmoihin, ei niinkään jumaliin. Kirjoissa Mytologian jumalat - yli 130 jumalaa ja jumalatarta kautta maailman ; Philip: Suuri myyttikirja ; Cotterell: Maailman myytit ja tarut käsitellään taas muidenkin kulttuurien mytologioita. Muilla kielillä tietoa on kyllä tarjolla, esim. Davidsonin Nordens godar och myter (on myös englanniksi)ja Baeksted: Nordiska gudar och hjälter sekä Simek: Dictionary of Northern mythology.
