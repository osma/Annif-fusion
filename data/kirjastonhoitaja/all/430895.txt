Mistä löytyy tietoa 1900-luvun kaupoista, historian tutkielmaa varten?
Teoksessa Kaupasta kaikille (2009) on Katri Koistisen artikkeli ”Kyläkaupoista suuryksiköihin ja kohti uusia lähikaupan muotoja – päivittäistavarakaupan kehitys Suomessa toisen maailmansodan jälkeen”. Kirja löytyy myös verkkojulkaisuna http://www.kuluttajatutkimuskeskus.fi/files/5368/kaupasta_kaikille.pdf

Samoin teoksessa Markkinoilta markettiin (2002) käsitellään vähittäiskaupan historiaa varsinkin rakennusten kautta. Oheisessa Etelä-Savon ympäristökeskuksen tiedotteessa ”Kaupankäynnin muutokset näkyvät elinympäristössämme” (9.9.2002) kirjan teemasta http://www.ymparisto.fi/print.asp?contentid=29110&lan;=fi&clan;=fi

Tukkukaupan historiaa käsittelee Kai Hoffmanin teos: Tukkukauppaa, keskusjärjestötoimintaa, järjestö-toimintaa: yksityisen tukkukaupan historia (2004). 

Myymäläauton historiasta kertoo Jussi Lehtosen ”Viettelyksen vaunu”: suomalainen myymäläauto 1930-luvulta 2000-luvulle (2010).

Kauppahallien historiasta kerrotaan Petra Gyllenbergin teoksessa Tuoksuja ja tunnelmia: kauppahallit Suomessa (2007)

Näiden kaikkien kirjojen saatavuus löytyy Vaskista https://www.vaskikirjastot.fi/web/arena ja kaikki Turun kaupunginkirjastosta löytyvät kaupan alan historiikit saa Vaskista esiin kirjoittamalla hakukenttään asianomaisen luokan eli 69.309. Tästä luokasta löytyy mm. yksittäisten kauppojen historiikkejä.
