Minua kiinnostavat poliittiset päätöksentekojärjestelmät ja etenkin se, mitä on edustuksellisen ja suoran demokratian jälkeen tulossa? Olisikohan päätöksentekojärjestelmistä ja niihin liittyvästä tulevaisuudesta olemassa kirjallisuutta? Ei haittaa, vaikka kirjallisuus olisi englanninkielistä.
Nämä ovat sikäli vaikeita kysymyksiä, että helpointa on varmaan ensinnäkin todeta kysymysten monimuotoisuus ja tulevaisuuden ennustamisen vaikeus. Yleisesti ollaan sitä mieltä, että nykyinen maailmanpoliittinen tilanne on melko epävarma. Ja varmasti demokraattisiin järjestelmiin ympäri maailmaa kohdistuu paljon haasteita ja muutospaineita.

Lisätietoa poliittisista järjestelmistä löytyy useimmissa kirjastoissa luokasta 32.1. Yhteiskuntatieteeseen ja valtiofilosofiaan tutustuminen voi myös olla hedelmällistä (luokka 30). Tarkemmin mainitsemiisi kysymyksiin liittyviä kirjoja ovat esim. seuraavat. Painotus on länsimaisessa politiikassa, mutta esimerkkikirjana tiettyä valtiota käsittelevästä pohdinnasta on tuo William Callahanin Kiina-aiheinen kirja. Tulevaisuudentutkimusta on myös mukana.

Tulevaisuuskirja : metodi seuraavan aikakauden ymmärtämiseen (2016). Wilenius, Markku.

Five Rising Democracies and the Fate of the International Liberal Order (2016). Piccone, Ted.

The Last Vote. The Threats to Western Democracy (2015). Coggan, Philip.

Politiikan muutos (2014). Forsberg, Tuomas; Raunio, Tapio.

Political Order and Political Decay : From the Industrial Revolution to the Globalization of Democracy (2014). Fukuyama, Francis.

Maailmanpolitiikan atlas : uusi maailmanjärjestys (2013). Bulard, Martine; Rekacewicz, Philippe; Järventaus, Kaarina; Kettunen, Eero.

China Dreams : 20 Visions of the Future (2013). Callahan, William.

Valtio (2010). Meriläinen, Rosa.

Kansainvälisen järjestelmän toimijoiden ennakointia vuoteen 2030 (2007). Sivonen, Pekka; Heikka, Henrikki.

Demokratia ja tulevaisuudet (2006). Mannermaa, Mika; Dator, Jim; Tiihonen, Paula; Suomi. Eduskunta. Tulevaisuusvaliokunta.

Demokratia tulevaisuuden myllerryksessä : yhteiskunnallinen vaikuttaminen uudessa viitekehyksessä (2006). Mannermaa, Mika.

Tulevaisuus.nyt : riskiyhteiskunnan haasteet ja mahdollisuudet (2002). Inkinen, Sam; Bruun, Henrik; Lindberg, Fredrik; Ahlava, Antti; Teknillinen korkeakoulu. Ympäristönsuojelulaboratorio; Kymenlaakson ammattikorkeakoulu.

Maailman henkinen tila ja tulevaisuus (2002). Niiniluoto, Ilkka.

Historian loppu ja viimeinen ihminen (1992). Fukuyama, Francis.

Jotkut kirjoista ovat hyvin rajoitetusti saatavissa ylipäänsä mistään suomalaisista kirjastoista. Kaukolainaus on kuitenkin myös mahdollista. Kirjoja voi myös löytyä e-kirjoina internetistä.
