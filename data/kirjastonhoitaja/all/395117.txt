Etsin lainattavaa kirjallisuutta savunpoistosta,savunpoiston mitoituksesta, palokaasujen poistojärjestelmistä. 
Turun palolaitos on julkaissut Internetissä sivuston Rakennusten savunpoiston suunnitteluohje (pdf-tiedosto: http://www.turku.fi/palo/Savunpoiston%20suunnitteluohje%20(19.6.2003).pdf ).

On olemassa v. 1986 ilmestynyt kirja Savun leviäminen ja savunpoisto, kirj. Olavi Keski-Rahkonen. Julkaisija on INSKO, Insinöörijärjestöjen koulutuskeskus. Tätä kirjaa voi tiedustella Teknillisen korkeakoulun kirjastosta (http://lib.hut.fi/ ), josta kannattaa kysyä asiaa muutenkin.

Palontorjuntaa käsitteleviä kirjoja on runsaasti, mutta niistä en löytänyt tarkkaa savunpoistojärjestelmän kuvausta (http://www.helmet.fi/search*fin/ , sanahaku, hakusana palontorjunta).

Internetistä löytyy hakusanoilla savunpoisto tai savunpoistojärjestelmä jonkin verran sivuja, mutta niissä ei juuri ole tarkkoja järjestelmäkuvauksia lukuunottamatta yllä mainittua sivustoa. Googlesta (http://www.google.fi )löytyy firmoja, joista voi kysyä lisätietoja. Hakulause: savunpoisto OR savunpoistojärjestelmä.

