Etsin tietoa persoonallisuustestistä tai kartasta joka perustuu neljään väriin, punainen, sininen, keltainen ja vihreä. Kartta on jaettu värien ja persoonallisuustyypien mukaan neljään lohkoon niin kuin iso plusmerkki.
Tämä väreihinkin liitetty käyttäytymistyylien eli sosiaalisten tyylien nelikenttä on Wilson Learning corporationin kehittämä, ja se on esitelty suomeksi ainakin seuraavissa teoksissa:
Silvennoinen, Markku: Vuorovaikutuksen avaimet. Talentum 2004.
Silvennoinen, Markku: Onnistu alaisena - näin johdan esimiestäni ja itseäni. Tammi 2006.

Eri käyttäytymistyylit (puhutaan myös työskentelytyyleistä tai vuorovaikutustyyleistä) sijoittuvat ruudukossa akseleille kyselevä - käskevä sekä asiakeskeinen - ihmiskeskeinen. Värit ja tyylit liitetään toisiinsa seuraavasti: suunnitteleva tai sininen tyyli, käynnistävä tai punainen tyyli, rakentava tai vihreä tyyli sekä innostava tai keltainen tyyli.

Nelikenttä ilman värejä ja tarkempia selityksiä löytyy myös verkosta, ks.
http://www.wiltrain.fi/upload/7015440590904d38e35615ff0672d21c/PDF-esite/Tyoskentelytyylit.pdf
