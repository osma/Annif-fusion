Olen koulutukseltani teologian maisteri. Vuonna 1993 tapahtuneen valmistumiseni jälkeen olen työskennellyt sekä opettajana (ei pätevyyttä) että vuosikymmenen papin töissä. Kirjastoala on kuitenkin alkanut kiinnostaa sitä enemmän, mitä enemmän olen lukenut, ja nyt suunnittelen vakavissani alan vaihtamista. Kysymys kuuluu, miten Uudellamaalla asuva teologian maisteri voi hankkia kirjastovirkailijan tai infomaatikon pätevyyden. Opiskelu onnistuu tietysti virkavapaalla, mitä satun juuri viettämään koti-isänä, mutta miten se käy työn ohessa?
Yleisten kirjastojen pätevyysvaatimukset löytyvät osoitteesta http://www.minedu.fi/OPM/Kirjastot/kirjastoalan_koulutus/?lang=fi
ja lisätietoa kirjastoalan pätevyysvaatimuksista löytyy aiemmasta tämän palstan vastauksesta http://www.kirjastot.fi/fi-FI/tietopalvelu/kysymys.aspx?ID=bf171e89-d753-4e86-a50b-abe96c56f469

Helsingin yliopisto järjestää avoimena yliopistokoulutuksena informaatiotutkimuksen perusopinnot (25 op) keväällä 2009. Lisätietoja saa osoitteesta 
http://www.avoinyliopisto.fi/urlhaku.aspx?queryid=f99c35c4-0bd6-4391-ac44-7262abf23fd1
Tampereen yliopiston avoimessa yliopistossa voi suorittaa informaatiotutkimuksen perusopinnot verkko-opintoina.   http://www.uta.fi/tyt/avoin/opetustarjonta.html  
Tampereelle voi hakea suorittamaan myös erillisiä opintoja ylimääräisenä opiskelijana. Hakuaika on maaliskuussa. http://www.uta.fi/opiskelu/valinta/ylimaaraiset_opisk.html
