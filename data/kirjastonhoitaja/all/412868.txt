Meidän pitäisi lukea englanniksi joku kirja ja minun pitäisi löytää siitä 4 kappaletta. kirjan pitäisi olla jotenkin sosiaalialaan sopiva, esimerkkejä aiheesta: alkoholismi, huumeet, lasten huostaanotto, vammaisten tai vanhusten hoitaminen jne... kirja saisi mieluiten olla alle 300 sivua pitkä ja helppo lukea. onko sinulla ehdotuksia?
Sama kysymys lähetettiin viime viikolla ruotsiksi. Tässä linkki annettuun vastaukseen: http://www.kirjastot.fi/administration/tools/asklibrarian/Update.aspx?questionID=3da3bc4f-7a29-42b0-9dfc-19392fd7df03 Ymmärrän, että haet nimenomaan englanninkielisiä romaaneja, kuten aiempikin kysyjä. Aiheet ovat suhteellisen raskaita ja kovin kevyttä luettavaa niistä on vaikea löytää. John O´Brianin Leaving Las Vegas lienee siis vakavuudestaan huolimatta melko helposti lähestyttävä teos. Lisäksi se käsittelee kahtakin sosiaalisten kysymysten aluetta: alkoholismia ja prostituutiota.
Seuraavassa joitakin sosiaalisiin kysymyksiin liittyviä englanninkielisiä romaaneja alkoholismista, eriarvoisuudesta, huumeriippuvuudesta, kodittomuudesta, köyhyydestä, perheväkivallasta, rasismista ja vammaisuudesta. Toivottavasti löydät näistä neljä itseäsi kiinnostavaa teosta: Alkoholismista: Jackson Charles: The lost weekend, Lowry Malcolm: Under the volcano; Yksinäisyydestä/eriarvoisuudesta:  Diaz Junot: Drown (novelleja); Perheväkivallasta: Doyle Roddy:  The Woman who walked into doors, Quindlen Anna: Black and Blue; Vammaisuudesta:  Connaughton Shane: My left foot; Kodittomuudesta ja köyhyydestä: Masters Alexander: Stuart: A life backwords; Huumeriippuvuudesta: Ellis Brett Easton:  Less than zero, Irvine Welch: Trainspotting, Kerouac Jack: Big Sur, Kureishi Hanif : The Buddha of suburbia, Ballard J.G.: Cocaine nights, Spungen Deborah: Nancy; Rasismista ja maahanmuuttajista: Doyle Roddy: Oh, play that thing. 
Saatavuustiedot lueteltuihin teoksiin löydät internet-osoitteesta www.helmet.fi. Voit myös etsiä ja selata enemmän kirjallisuutta aiheista.Käytä kohdassa muut hakutavat esimerkiksi asiasanoja: alkoholismi, huumeet (käyttö), kodittomuus, perheväkivalta, sosiaaliset ongelmat ja niin edelleen. Rajaa tämän jälkeen teokset (aineisto: kirjat ja kieli: englanti) rajaa/järjestä hakua palkista.
Lisää suomenkielisiä kaunokirjallisuuden asiasanoja voit hakea linkistä http://kaunokki.kirjastot.fi/.
