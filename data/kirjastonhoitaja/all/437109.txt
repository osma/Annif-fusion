Hei,

Opiskelen yhteiskuntatiedon opettajaksi, ja olen menossa työharjoitteluun opettamaan maahanmuuttajille Suomen historiasta ja työelämästä. Opetus on suomeksi, mutta opiskelijoiden kielitaidon taso on vielä erittäin heikko.

Alan oppikirjoja on käsittääkseni hyvin vähän, tai ne ovat vanhoja ja puutteellisia. Mistä löytäisin listan selkokielisistä materiaaleista, joita voin soveltaa opetukseen? Etsin esimerkiksi yksinkertaisia selkotekstejä Suomen historiasta ja työelämästä.
Löydät selkokielisiä kirjoja Papunet-sivuilta http://papunet.net/selko/kirjat-ja-esitteet/ ja kirjastojen aineistoluetteloista hakusanoilla historia ja selkokirjat/ yhteiskunta ja selkokirjat. Alla olevat on poimittu Papunetin sivuilta ja Helmet-tietokannasta:

Rajala Pertti, Suomen historia selkosuomeksi (uud. painos 2014)
Rajala Pertti, Tahtoa, taitoa ja sisua - Suomen historian merkkihenkilöiden elämäntarinoita selkokielellä. 2013.
Rajala Pertti, Talvisota. 2014.
Rajala Pertti, Hyvä Suomi! : Suomen itsenäisyyden ajan historia selkokielellä. 1993

Österback Mats, Oikeusvaltio Suomi (suomenkielinen käännös: Eeva-Liisa Järvinen). 2011.
Elomäki Mari, Kilkki Sakari, Österback Mats, Työelämän aakkoset. 2011.
Österback Mats, Perhe ja hyvinvointi. 2011.
