Hei!

Työskentelen perheiden ja sitä myötä kasvatusasioiden parissa. Kaipaisin kovasti kirjalistaa kirjoista, joiden avulla vanhemmat voisivat käydä sadun, tarinan, runon ja kuvien muodossa läpi lapsen tunteita (ilo, pelko, suru, jännitys) ja elämäntapahtumia (ero vanhemmista, päiväkodin aloitus, avioero, kuolema yms). Esim. Siilinjärven kunnankirjastin sivuilta löytyi oheinen lista, jossa myös lapsille luettavaksi tarkoitettuja kirjoja on.  

http://www.siilinjarvi.fi/liikunta_nuoriso_ja_kulttuuri/kirjasto/lukutori/kirjoja_eri_aiheista.php

Entä onko teillä tiedossanne ed. kaltaista, päivitettyä kirjalistaa?
Pääkaupunkiseudun Helmet-kirjastoissakin on tehty monista lasten elämään liittyvistä aiheista aihepaketteja. Ne löytyvät Helmetin sivuilta:

http://www.helmet.fi/fi-FI/Lapset/Lapsen_kanssa/Kuvakirjat_eri_aihepiireista(342)

Omia listoja voi tehdä myös Helmet-haun kautta. Voit hakea lapsille kirjoja esimerkiksi surusta seuraavalla tavalla. Klikkaa auki Helmet-haun Tarkennettu haku. Kirjoita hakuruutuun sana suru ja valitse viereisestä ruudusta sana Aihe ja Kokoelma-valikosta Lasten kokoelma. Voit halutessasi jatkaa hakua tulosluettelon saatuasi valitsemalla esimerkiksi kokoelmaksi joko kauno- tai tietokirjat. 

http://www.helmet.fi/fi-FI
