Internetissä surffatessani löysin sattumalta "verkkoapteekin", kansainvälisen verkkokaupan, joka myy lääkkeitä, myös reseptilääkkeitä. Jäin pohtimaan asian laillista puolta. Jos tavallinen kuluttaja tilaa verkkokaupasta reseptilääkkeitä, joita Suomessa saa vain apteekeista, syyllistyykö hän jonkinlaiseen laittomuuteen?
Laiton maahantuonti? Kiinnostaako tullia? 
Entä onko mitään takuuta tuotteiden turvallisuudesta?
Lääkealan turvallisuus- ja kehittämiskeskus, Fimea - www.fimea.fi toteaa lääkkeiden internetkaupasta:
EU:n jäsenmaissa toimii kansallisen lainsäädännön nojalla joitakin itsehoitolääkkeiden internetkauppaa harjoittavia verkkoapteekkeja. Valtaosa internetissä toimivista lääkkeiden kauppapaikoista on kuitenkin laittomia.

Suomessa lääkelain 395/1987 - http://www.finlex.fi/fi/laki/ajantasa/1987/19870395 - 52 b § sääntelee lääkkeiden verkkokaupasta seuraavasti: 
 "Apteekkari, Helsingin yliopiston apteekki ja Itä-Suomen yliopiston apteekki voi tarjota apteekin palveluita myös apteekin verkkopalvelun välityksellä. Apteekin verkkopalvelun ylläpitäjällä tulee olla internetsivut. Apteekin verkkopalvelun ylläpitämisestä on tehtävä ennakkoilmoitus Lääkealan turvallisuus- ja kehittämiskeskukselle. Ennakkoilmoitukseen on liitettävä suunnitelma siitä, miten jäljempänä 57 §:n 2 momentissa säädetty lääkeneuvonta järjestetään."

Lääkkeiden verkkokauppaa koskeva 52 b § lisättiin lääkelakiin lakimuutoksella 1112/2010 ja pykälä astui voimaan 1.2.2011. Lääkelain muutosta koskevassa hallituksen esityksessä löytyy verkkokauppaa mahdollistavan lainmuutoksen perustelut: http://www.eduskunta.fi/valtiopaivaasiat/HE+94/2010 
Lääkeasetuksessa 693/1987 on lääkkeiden verkkokauppaa koskien tarkentavia säännöksiä - http://www.finlex.fi/fi/laki/ajantasa/1987/19870693. 

Fimea kampanjoi lisätäkseen yleistä tietoisuutta lääkeväärennöksistä. Paras keino välttää lääkeväärennöksiä on hankkia lääkkeet turvallisesti valvotusta ja laillisesta jakelukanavasta. 

Valtioneuvoston asetus 1088/2002 Lääkevalmisteiden henkilökohtaisesta tuonnista Suomeen - http://www.finlex.fi/fi/laki/alkup/2002/20021088
Siinä todetaan mm., että lääkevalmistetta henkilökohtaisesti Suomeen tuovalla tai sitä postitse Euroopan talousalueeseen kuuluvasta maasta vastaanottavalla yksityishenkilöllä tulee olla tarvittavat asiakirjat mukanaan hänen tuodessaan valmisteen Suomeen ja postitse vastaanotettaessa ennen lääkevalmisteen vastaanottamista. Lääkevalmisteiden hankkiminen ja vastaanottaminen postitse Euroopan talousalueen ulkopuolisesta valtiosta on kielletty.

Verkkokeskustelusta löytyy myös tullin selvityksiä lääkkeiden maahantuonnista: http://yle.fi/uutiset/kotimaa/2010/05/tulli_tutkii_laajaa_laakkeiden_maahantuontia_1688693.html
