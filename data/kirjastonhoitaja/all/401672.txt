Etsin 1960-luvulla kuulemaani joululauluun sanoja. Laulun nimi ei ole tiedossa, vain katkelmia laulun sanoista:
"Nyt on meillä, nyt on meillä, hetki herttainen
Talven teillä, talven teillä, juhla riemuinen
Kuusenhelyt helkkää, lasten silmät välkkää,
pienet jalat, pienet jalat, piirin aloittaa..."
Laulun melodia muistuttaa lastenlaulua " Karhu nukkuu"
Joululaulu "Pieni joululeikki" (Maijan ja Kallen piirilaulu) löytyy esim. Elsa Kojon kirjasta "Suuri joululaulukirja" sivulta 124. Laulu alkaa sanoilla Nyt on meillä, nyt on meillä hetki herttainen. Laulun sävelmä muistuttaa lauluja "Ukko Nooa" ja "Karhu nukkuu". Laulussa on neljä säkeistöä. Säveltäjä on Bellman, Carl Michael. Tässä tapauksessa kyseisen laulun sovittaja on Joonas Kokkonen.
