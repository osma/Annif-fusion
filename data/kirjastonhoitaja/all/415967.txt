Hei, seuraava asia on askartanut mieltäni pitkään. Ollessamme häämatkalla Venetsiassa vuosituhannen alussa, näimme kanaalin varressa työmaan, joka oli valaistu leijuvilla, valaistuilla palloilla (halkaisija muistaakseni n. 1.5m), jotka valaisivat työmaan hienosti noin 3m korkeudelta. Pallot tosiaan näyttivät ilmapalloilta/säähavaintopalloilta ja ne leijuivat jonkinlaisen narun päässä. mitähän ne olivat ja miksiköhän en ole törmännyt niihin muualla?
Mahtaisikohan kyseessä olla halogeenivalolla sisältä päin valaistu ilmapallo, johon virta valoon saadaan palloon syötettyä sähköjohtoa pitkin. Kyseisiä palloja on tosiaan käytetty rakennus- ja tietyömaiden valaisemiseen sekä esim. sotilaskäytössä ja  filmiteollisuudessa kuvauspaikoilla ja urheilukisoja kuvattaessa. Ilmapallo sinänsä on hyvä valaisin, koska valo sirottuu pallon sisällä tasaisesti joka suuntaan eikä aiheuta varjoja. Tiettävästi on olemassa myös led-valolla varustettu pienempi ilmapallo, jonka virtalähteenä toimii paristo.
Kotimaisia halogeenipallojen valmistajia ja myyjiä ei tuntunut Internetin kautta löytyvän, ulkomaisia useitakin.
http://www.aga.fi/International/Web/LG/FI/likelgagafi.nsf/repositorybyalias/magasiini_01_07/$file/maga_1_2007%20korj.pdf
http://kuvablogi.com/nayta/1093407
http://www.army-technology.com/contractors/electrical/lunar-lighting
http://www.4intel.com/airstar/images/lighting.pdf
