Onko olemassa suomenkielisiä teoksia Martti Lutherin aikaisista teologeista nimeltä Zwingli ja Oekolampadius? Olisiko heistä elämäkertateosta, tai teologista kirjallisuutta?
Valtaosin luterilaisissa Pohjoismaissa reformoitu kalvinilainen ja zwingliläinen kristillisyys on tunnettu lähinnä ulkomaisina kristinuskon haaroina. Uskonpuhdistuksen täällä vieraammasta reformoidusta haarasta ja sen historiasta on edelleenkin kirjoitettu varsin vähän suomeksi, usein vain aihetta sivuten ja/tai luterilaisesta näkökulmasta, mutta tuskin ollenkaan nimenomaan reformoitua kristillisyyttä käsittelevää kirjallisuutta. Tässä suhteessa suomenkielisessa teologisessa kirjallisuudessa näyttää siis olevan jonkunlainen aukko.

Monissa kirkkohistorian yleisesityksissä ja -teoksissa esitellään myös uskonpuhdistuksen reformoitua haaraa. Varsinkin Zwingliä käsitellään varsin monissakin suomenkielisissä kirkkohistorian ja teologian kirjoissa ja artikkeleissa.

Lyhyt Ulrich Zwinglin elämäkerta sisältyy esimerkiksi suomenkieliseen teokseen Elämäntehtävien edessä : elämäkertakokoelma / kirjoittanut Yrjö Karilas (1924), jota on saatavissa pääkaupunkiseudun yleisissä kirjastoissa. 

Samoin Ulrich Zwinglistä on suomenkielinen artikkeli ja elämäkerta Internetin Wikipediassa: 
http://fi.wikipedia.org/wiki/Ulrich_Zwingli

Zwinglin teologiaa käsittelee myös Juha Junttilan Teologisessa aikakauskirjassa julkaistu artikkeli "Ecclesia soli Deo nota : Ulrich Zwinglin käsitys kirkosta" (Teologinen aikakauskirja . 95(1990) : 5 , s. 399-402).

Johannes Oecolampadiuksesta on Wikipediassa artikkelit sekä englanniksi että saksaksi mutta ei suomeksi: 
http://en.wikipedia.org/wiki/Oecolampadius
http://de.wikipedia.org/wiki/Johannes_Oekolampad

Saksalaisella kielialueella olisi paljon enemmän kirjallisuutta sekä Zwinglistä että Oecolampadiuksesta. Samoin englannin kielellä. Näitä vieraskielisiä teoksia ja artikkeleita on mahdollista kysellä pääkaupunkiseudun teologisista kirjastoista, esim. Helsingin yliopistosta: http://www.helsinki.fi/teol/kirjasto/

Internetistä esim. Google-hakukoneella hakemalla löytyy jonkun verran suomenkielistä luterilaista teologista keskustelua ja artikkeleita, joissa sivutaan myös Oecolampadiuksen (= Oekolampadius) teolgiaa suhteessa luterilaiseen oppiin. 
http://www.google.fi/search?source=ig&hl;=fi&rlz;=&q;=Oekolampadius+OR+Oecolampadius&btnG;=Google-haku&meta;=lr%3Dlang_fi
