Parasta Vanhustenhoitoa tv-ohjelmassa Yle Femmalla sunnuntaina professori Yngve Gustafson tarkisti vanhusten lääkitystä. Monelta löytyi lääkkeitä mitkä eivät sopineet yhteen ja joillain vanhuksilla lääkemäärät olivat liian suuria. Pystyykö tällaista tarkistusta tekemään itse esim. netissä? Monet varmasti ajattelevat, että lääkärit tutkivat asian tarkasti ennen lääkemääräyksiä ja apteekitkin tarkistavat lääkkeet, mutta ilmeisesti näin ei ihan aina kuitenkaan ole.
Lääkäriseura Duodecimin ja Duodecim kustannuksen ylläpitämältä Terveysportti-sivustolta löytyy Lääketietokanta, josta löytyvät apteekissa myytävien lääkkeiden tiedot. Lääketietokanta vastaa suurin piirtein painettua Farmaca Fennica -luetteloa, mutta päivityksiä tulee kaksi kertaa kuukaudessa.

Lääkettä voi esimerkiksi kauppanimellä tai lääkeluokituksen mukaan selaamalla. Tietokannasta löytyy myös tieto yhteensopimattomuudesta. 
Vaikutukset ovat tietenkin aina yksilöllisiä, ja lääkkeen annostus ei aina ole yksiselitteistä. Tämä on kuitenkin erinomainen lähde tarkistaa lääkkeen mahdolliset haitat ja yhteensopivuus, jos asia epäilyttää. Viime kädessä kannattaa tietysti kysyä neuvoa useammalta kuin yhdeltä lääkäriltä tai asiantuntijalta.

Terveysportti:
#link::8a1f9f89-d0d4-4c52-bafc-33398a8fd7e0::http://www.terveysportti.fi/::linkend#

Lääketietokanta:
#link::8a1f9f89-d0d4-4c52-bafc-33398a8fd7e0::http://www.terveysportti.fi/::linkend#terveysportti/dlr_laake.koti
