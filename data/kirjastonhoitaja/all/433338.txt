Hei,

etsin teoksia, joiden aiheena olisi 

1) Kahden naisen välinen väkivalta, tai naisen tekemä väkivalta toista aikuista/jotain muuta kuin lastaan kohtaan.

2) Mustasukkaisuus, jonka takia murhataan puolison/rakastetun uusi heila, ei siis itse puolisoa.

Näytelmät, kirjat, elokuvat, kaikki käyvät.

Itselleni tuli mieleen Woyzek ja Othello, mutta niissä tapetaan juuri se puoliso. Medeiassa ja Canthin Anna-Liisassa väkivalta kohdistuu lapsiin. Elokuvan Monster päähenkilö tappaa miehiä, ja Canthin Työmiehen vaimossakin mustasukkainen Homsantuu ampuu heilansa, ei tämän vaimoa. Elekrassa väkivalta tapahtuu veljen kautta.

Tämä osoittautui yllättävän vaikeaksi tehtäväksi itselleni!
Ensin naisten tekemästä väkivallasta

kaunokirjallisuutta (suurimmaksi osaksi on jätetty jännityskirjallisuus pois):
-Aiskhylos: Agamemnon (Oresteia-tetralogian 1. osa, näytelmä)
-Virginie Despentes: Pane mua, Maailmanlopun tyttö
-Helvi Hämäläinen: Kaunis sielu
-Aino Kallas: Sudenmorsian (jos eläinten tappaminen sopii kysymykseesi)
-Anja Kauranen: Pelon maantiede (myös elokuvana)
-Stephen King: Carrie, Piina, Dolores Claiborne (kaikki myös elokuvina)
-Hanna-Riikka Kuisma: Käärmeenpesä
-Essi Kummu: Mania
-Stieg Larsson: Millennium-trilogia (myös elokuvana)
-Leena Lehtolainen: Tappava säde
-Nibelungein laulu (toisessa osassa nainen kostaa miehensä kuoleman, sovitettu ainakin elokuviksi ja oopperaksi)
-Ingrid Noll: Apteekkari, Kukko on kuollut, Rakkaat vainajat 
-Sofi Oksanen: Baby Jane, Puhdistus (myös elokuvana)
-Satu Rasila: Kohtalona murha (näytelmä)
-Märta Tikkanen: Miestä ei voi raiskata (myös elokuvana)
-Maarit Verronen: Varjonainen

ja vielä elokuvia:
-Alien-sarja, 4 osaa
-Antikristus
-Basic instinct
-Bonnie & Clyde
-Liian nuori teloitettavaksi
-Mitä tapahtuikaan Baby Janelle?
-Monster
-Mr. ja Mrs. Smith
-Natural born killers
-Nuori naimaton nainen
-Quentin Tarantinolta useampia: ainakin Death proof, Kill bill osat 1 ja 2
-Terminator II
-Thelma ja Louise
-True romance
-Tyttö nimeltä Nikita
-Vaarallinen suhde
-Valkoinen peura

Lisää filmivinkkejä voit etsiä näistä:
Henry Bacon: Väkivallan lumo. Elokuvaväkivallan kauheus ja viihdyttävyys (sisältää luvun ”Väkivaltaisia naisia”)
http://www.widerscreen.fi/2009-2/vakivaltaisen-naisen-ongelma/ 
http://www.nytimes.com/2011/05/01/movies/women-as-violent-characters-in-movies.html?_r=0 
http://www.imdb.com/list/dazt6j2sx9Q/ (listaa kohtalokkaita naisia, joista kaikki eivät ole suoranaisesti väkivaltaisia)
http://teema.yle.fi/ohjelmat/juttuarkisto/kohtalokkaat-naiset (Yle Teemalta tulleet femme fatale -elokuvat)

Toiseen kysymykseesi olikin vaikeaa löytää ehdotuksia! Sellaisia on tullut vastaan, joissa tapetaan sekä puoliso että rakastaja(tar)… Tässä kuitenkin joitakin kolmannen osapuolen surmia

kaunokirjallisuudessa:
-René Floriot: Totuus langan varassa
-Laura Gustafsson: Huorasatu (myös näytelmänä, tosin surma on vain yksi juonipolku)
-Thomas Harris: Punainen lohikäärme
-Ingrid Nollin ”Kukko on kuollut” voisi mennä murhattujen puolesta myös tähän
-Outi Pakkanen: Rakastaja (en tosin tiedä, kuka tässä lopulta murhataan, kun kaikki pääkaupunkiseudun kirjat ovat lainassa…)
-Mika Waltari: Vieras mies tuli taloon (menee loppuratkaisunsa puolesta myös väkivaltaisiin naisiin)

ja elokuvissa:
-Kirje (on mukana Teeman kohtalokkaiden naisten sarjassa tuossa yllä)
-Kohtalokas syrjähyppy
-Mustasukkaisuus (Teuvo Tulion ohjaus)
-Muukalainen (Jukka-Pekka Valkeapään ohjaus; arvoituksellinen tarina, josta voi vain aavistaa tapahtuuko surma ja kuka surmaa)

Kollegani mietiskeli, että tällaisia tarinoita kertoville elokuville on selvästi tilausta – ihan siksikin, että jo olemassa olevia on niin vähän. Ainakin suomalaisissa filmeissä Tauno Palon esittämät hahmot kovasti yrittävät surmata rakastajaa, mutta eivät onnistu. Saattavat pikemminkin kuolla itse…

Ehkä löydät täältä lisää:
http://www.moviecus.com/theme/movies-about-jealousy 
Kokeile kalastella kaunokirjallisuuttakin esimerkiksi sanoilla: novels about jealousy. Juuri kysymykseesi sattuvien tarinoiden löytäminen tosin vaatii selaamista.

Toivottavasti pääset nyt kootuista vinkeistä edes hiukan eteenpäin!
