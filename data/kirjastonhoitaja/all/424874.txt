Olisiko neuvoja millaisella haualla voisi kerätä luotettavaa (tutkimukset, raportit) tietoa Paras-hankkeen (Kunta- ja Palvelurakenneuudistus) vaikutuksista maaseutukuntien näkökulmasta?
Tein yliopistokirjastojen yhteiseen Linda-tietokantaan haun sanoilla kuntarakenne OR palvelurakenne AND uudistukset. Sillä löytyi 101 viitettä, joista kaikki eivät välttämättä käsittele Paras-hanketta. Myös sanaa Paras-hanke voi käyttää hakusanana. Hakua voi tarkentaa myös sanalla maaseutu.

Kuntaliitolla on julkaisusarja Paras-ARTTU-ohjelman tutkimuksia: http://www.kunnat.net/fi/palvelualueet/arttu/tutkimusraportit/Sivut/default.aspx

Tarkistin myös toivomasi Keski-Suomen sosiaali- ja terveydenhuollon tutkimuskeskuksen julkaisuluettelon, ja sieltäkin saattaisi löytyä jotain sopivaa:
http://www.koskeverkko.fi/public/default.aspx?contentid=15441

Sitran julkaisuhausta ei löytynyt alussa mainitsemillani hakusanoilla mitään. Tässä kuitenkin linkki Maamerkit-ohjelman julkaisuihin:
http://www.sitra.fi/fi/Ohjelmat/maamerkitohjelma/julkaisut/julkaisut.htm
