Onko mahdollista ostaa kirjastostanne Aija Pitko-Korkeilan kirja Sanellan Helmisormus vuodelta 1947?
Olen lainannut sen Seinäjoen kirjastosta 2-3 vuotta sitten ja haluaisin kirjan itselleni. Onko se Teiltä jo poistettavissa, ja ellei, voinko silti varata sen, jos se joskus tulee poistettavaksi?
Seinäjoen kaupunginkirjaston kokoelmissa on edelleen lainattavana Aija Pitko-Korkeilan teos Sanellan helmisormus eikä sitä valitettavasti aiota vielä poistaa. Kirjaston toimintatapoihin ei valitettavasti kuulu kirjojen poistaminen sen vuoksi, että asiakas toivoisi saavansa ostaa sen vaan teemme jatkuvasti kokoelmatyötä eli varastosiirtoja ja poistoja ennalta sovittujen periaatteiden mukaan. Tällä hetkellä ei ole näkyvissä ko. teoksen poistaminen.

Etsin suomalaisista nettiantikvariaateista samaa teosta ja löysin sen myytävänä Antikvaari.fi-palvelusta http://www.antikvaari.fi. Kirjaa myy hämeenlinnalainen Antikvariaatti Jaarli hintaan 5 euroa. 

Yhteystiedot: Poltinahontie 80 
13130 Hämeenlinna 
Puhelin: 03-6165222 
Sähköposti:paivi.kytoaho@armas.fi 

Oheisesta linkistä näette lisätietoja http://www.antikvaari.fi/haku.asp?pikahaku=2&stype;=full&haku;=sanellan+helmisormus&Submit;=Hae
