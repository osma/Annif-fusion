Teen tutkimusta Turun Sanomien toiminnasta vuosina 1905 - 1915. 
Mistä löydän tuoreimmat tutkimukset aiheesta, lehdistön historiasta sortovuosilta, ja millä hauilla te olette löytäneet relevantit lähteet mm. googlesta, tai eri kirjastojen hakupalveluista?
Lehdistöhistoriaa käsitteleviä teoksia löytyy esimerkiksi Turun ja lähialueiden kirjastojen Vaski-tietokannasta http://borzoi.kirja.turku.fi/Intro?formid=find2&sesid;=1317367334&ulang;=fin käyttämällä laajaa hakua ja hakemalla asiasanoilla lehdistö ja historia ja suomi. Voit kokeilla myös hakua sanomalehdet ja historia ja suomi, tai pelkästään asiasanahakua Turun sanomat.

Lehdistöhistoriaa Suomessa 1905 - 1915 käsittelevät mm. seuraavat teokset:

Pietilä, Jyrki: Kirjoitus, juttu, tekstielementti (2008)
Suomen lehdistön historia (1988)
Tommila, Päiviö: Sanomia kaikille : Suomen lehdistön historia (1998)
Turun historiallinen arkisto 28 (1973)

Turun Sanomien historiaa käsittelevät mm. seuraavat kirjat:

Kalpa, Harri: Sanansaattajana Auran rannoilla (1984)
Oristo, Aimo: Turun Sanomat 1904 - 1954 (1954)
Vahtera, Raimo: Matkan määränä kansan menestys (2004)

Turun Sanomat -aiheisessa Wikipedia-artikkelissa http://fi.wikipedia.org/wiki/Turun_Sanomat on lisää tietoa ja lähdeviitteitä.

Vaski-tietokannan lisäksi lehdistöhistoriaan liittyviä teoksia kannattaa etsiä muistakin tietokannoista, mm. Turun yliopiston Volter-tietokannasta https://volter.linneanet.fi/cgi-bin/Pwebrecon.cgi?LANGUAGE=Finnish&DB;=local&PAGE;=First sekä artikkelitietokannoista Arto https://arto.linneanet.fi/vwebv/searchAdvanced ja Aleksi http://aleksi.btj.fi/index.asp? . Lisäksi tietenkin asiaa kannattaa tiedustella suoraan Turun Sanomista.
