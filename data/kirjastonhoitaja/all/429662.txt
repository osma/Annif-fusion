Kun palautan pääkaupunkiseudun alueella kirjoja tai DVD levyjä toiseen kirjastoon kuin se mistä ne on lainattu, laitetaanko ne sillä lainaan vai palautetaanko ne heti niiden omaan lainauskirjastoon? Siis onko siitä hyötyä että palautan toiseen kirjastoon? Itse ainakin olen  riemastunut kun DVD hyllyyn on ilmestynyt toisen kirjaston "uutuuksia". Mielellään palautan DVD levyjä ja  kirjoja toisiin kirjastohin HELMET alueella jos ne päätyvät siellä lainaan mutta muuten palautan ne Kauniaisten kotikirjastoon, jos siitä tulee kuluja kirjastolle, että ne palautetaan suoraan Kauniaisten kirjastoon. Tässä kun tulee käytyä eri puolilla Helsinkiä niin voisin toimia omien DVD levyjeni "kuriirina", jos ne päätyvät lainattaviksi palautuskirjastossa. Ystävällisesti etukäteen vastauksesta kiittäen.
Hei
Helmet-alueella (Helsingin, Espoon, Vantaan ja Kauniaisten kaupunkien kirjastot) käytäntö vaihtelee kirjastoittain. Monissa kirjastoissa palautettua aineistoa "kellutetaan" palautuspäivän ajan. Toisiin kirjastoihin lähettettävät kuormat noudetaan kirjastoista aina sulkemisajan jälkeen, joten iltaisin kaikki muihin kirjastoihin lähtevä materiaali pakataan laatikoihin kuljetuksia varten. Varsinkin DVD-levyjä on kirjastoissa paikalla aina varsin rajoitetusti, joten on asiakasystävällistä pitää juuri palautetut DVD:t esillä. Mikäli palautettu aineisto ei mene lainaan palautuspäivänään, lähetetään se kotikirjastoonsa seuraavassa kuormassa. 
Kirjastojen välillä kulkee päivittäin hyvin suuria määriä aineistoa ja kirjastoille tulee siitä jonkin verran kuluja. Kuitenkin asiakkaista on mukavaa tehdä löytöjä omasta kirjastostaaan, esimerkiksi DVD-levyjä, joita kirjaston omissa kokoelmissa ei ehkä ole.
