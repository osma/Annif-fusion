Asiakkaamme etsii vanhaa runoantologiaa, jossa on suomalaisten runoilijoiden runoja. Runot on ryhmitelty kirjaan vuodenaikojen mukaan, ja otsikoitu tyyliin: kevät, varhaissuvi, sydänsuvi, myöhäissuvi, syksy jne. Kirjassa on ainakin 221 sivua, ja se on kuvitettu. Kuvituksena on mustavalkoisia suomalaisten maalareiden luontoa-aiheisia maalauksia. Voisi olla julkaistu 1950-luvulla (tämä arvaus).

Kirjan kannessa ei ollut mitään tietoja, vain pienehkö "logo" tai kuva, missä sulka, kolme maalaussivellintä ja mahd. jonkun puun oksa tai kasvin varsi lehtineen.
Etsitty kirja lienee Yrjö Kaijärven ja Leo Tiaisen toimittama Suomalainen maisema runoudessa ja maalaustaiteessa (Tammi, 1946).
