Hei,
Olen yrittänyt löytää esittäjää ja sanoja kappaleelle, joka on jostakin 50-luvun lopulta..? 
"jää hyvästi vain, nyt jää rakkahimpain, sun on rakkautein sun on aatoksein..." 
Ainakin tuolloin sitä kuulin.
Naislaulaja, kuka?
Kiitos etukäteen!
Laulun nimi on Nyt jää hyvästi vain (säv. Jack Vaughn, alkuperäinen nimi Goodbye Jimmy, goodbye).  Se myös alkaa sanoilla "Nyt jää hyvästi vain".  Sen on levyttänyt kolme naislaulajaa, kaikki samana vuonna 1959: Maynie Siren, Tuula Siponius ja Maija-Liisa Inari (eli Maija-Liisa Ylä-Suutari).
Laulun suomenkieliset sanat on tehnyt Tommy Tuomas eli Kari Tuomisaari.  Ne löytyvät ainakin vihkosesta Toivelauluja : iskelmien aarre-aitta, osasta 38 (4 - 1959).  Se sisältää pelkkiä laulujen sanoja, ei nuotteja.
