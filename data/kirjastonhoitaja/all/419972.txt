Onko Suomen kaloilla loisia, jotka koteloituvat lihakseen ja tarttuvat sitä kautta eteenpäin, kuten trikiini sioilla ja karhuilla?
Kotkan Maretariumin asiantuntija vastaa näin:

"Leveää heisimatoa lukuunottamatta kalojen loiset Suomessa ovat täysin 
vaarattomia ihmiselle.
Kaupattavissa kaloissa ei saa olla loisia eikä loisten aiheuttamia 
muutoksia.

Leveää heisimatoa esiintyy pääasiassa vain hauessa, mateessa, ahvenessa ja kiiskessä ja niiden mädissä. Lapamadon toukilla ei ole ympärillään rakkulaa. Ne ovat ½- 2 cm:n mittaisia ja ne kuolevat keittämällä tai paistamalla ja jo yhden vuorokauden pakastus (-18 asteessa) tappaa leveän heisimadon.

Kalojen lihaksissa rakkuloita voi olla mm. siian rakkoloision aiheuttamana (siika ja muikku) ja haukimatojen ( kaksi eri matolajia) aiheuttamana (hauki, made, ahven, kuore, siika, muikku ym.)."

Lisäksi mm. kuvia kalojen loisista löytyy seuraavista kirjoista:
-Kalavesilla 2. WSOY. 2007.
-Bylund, Fagerholm: Kalataudit. Valtion painatuskeskus. 1985.
