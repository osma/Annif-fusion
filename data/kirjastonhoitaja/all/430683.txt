Ajattelin, että kun tutullani on inhottavia kipukohtia lihaksissaan, niin voisiko niitä poltella hieman liotetulla nokkospakkauksella, ja hieroa sitten kamomillasaunion ja kaalinlehtien kanssa. Olen lukenut että eläimille voi ainakin valmistaa tuollaisen nokkospakkauksen poltinkarvoja hyödyntäen, mutta ottaen huomioon että kyseessä onkin ihminen, niin voiko tämä aiheuttaa mitään haittaa, tai liiallista kipua?
Toivo Rautavaaran teoksen Miten luonto parantaa mukaan nokkosta on käytetty mm. kuolioissa ja haavoissa. Tuoreista nokkosen lehdistä on tehty kääre ts. tuoreet nokkosen lehdet silputaan ja lisätään hiukan suolaa.  Rautavaaran kirjassa ja muissakin lähteissä mainitaan "nokkossauna" . 
http://www.yrttitarha.fi/kanta/nokkonen/  

Rautavaaran mukaan kamomilla lieventää tulehduksia ja sitä käytetään paljon myös ulkoisesti. Kaalinlehtien Rautavaara kirjoittaa olevan tehokkaita haavojen ja syvemmälläkin olevien sairauksien hoidossa. 

Uudempaa tietoa nokkosesta on Sinikka Piipon Luonnon lääkeyrtit osa 1 -teoksessa. Piipon mukaan nokkonen saattaa estää tulehduksellisten yhdisteiden vapautumista. Piippo mainitsee myös nokkosista tehdyt  kääreet ja reumaattisten jäsenten piiskauksen. 

Helsingin ammattikorkeakoulussa on tehty opinnäyte, jossa käsitellään luonnonkasveja osana Lumenen tuotekehityksestä. Tietoa myös nokkosesta http://www.doria.fi/bitstream/handle/10024/6739/stadia_1166182978_9.pdf?sequence=1


Henrietten yrttisivustolla on  tietoa kamomillasauniosta http://www.henriettesherbal.com/blog/vy-kamomillasaunio.html 

Yleisradion Ruoka ja terveys vinkkejä kaalista http://yle.fi/vintti/yle.fi/genreportaalit/portaali-963.html?genre=terveys&osannimi;=hyvaolo_ruokajaterve&jutunid;=8767 

Eliaksen yrttitarhan sivuilla viitataan Lönnrotin Suomalaisen talonpojan kotilääkäri -kirjaan. Tietoa kamomillasauniosta http://www.tts.fi/Eliaksenyrttitarha/kasvit/kamomilla.htm
