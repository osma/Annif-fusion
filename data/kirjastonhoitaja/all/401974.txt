Mistä saa elämänkertatietoa kirjailija Eeva Tenhusesta. Ei tunnu mistään löytyvän kuin syntymäaika.
Eeva Tenhusesta löytyy tietoa mm. seuraavista teoksista:

PÄÄTEKIJÄ HAASIO, Ari 
NIMEKE Kotimaisia dekkarikirjailijoita / Ari Haasio 
JULKAISUTIEDOT Helsinki : BTJ Kirjastopalvelu, 2001 (Jyväskylä : Gummerus) 
ULKOASU 229 s. : kuv. ; 26 cm 
ISBN 951-692-507-3 (sid.) 

NIMEKE: SIVUPOLKUJA : tutkimusretkiä kirjallisuuden rajaseuduille / toimittaneet Tero Norkola, Eila Rikkinen ; [... kuvat: Iiris Pessa] 
JULKAISUTIEDOT Helsinki : Suomalaisen Kirjallisuuden Seura, 1996 (Rauma : West Point) 
ULKOASU 239 s. : kuv. ; 21 cm 
SARJA/ISSN Tietolipas, ISSN 0562-6129 ; 148 
ISBN 951-717-935-9 (nid.) 

NIMEKE: PIDÄTTEKÖ dekkareista : jännityskirjallisuuden tekijöitä, historiaa, estetiikkaa / Kai Ekholm, Jukka Parkkinen (toim.) ; [kuvitus ja taitto: Seppo Töyssy] 
JULKAISUTIEDOT Helsinki : Kirjastopalvelu, 1985 
ULKOASU 320 s. : kuv. ; 21 cm 
ISBN 951-692-138-8 (nid.) 

PÄÄTEKIJÄ GRÖNHOLM, Jouko 
NIMEKE Kirjojen Turku / Jouko Grönholm 
JULKAISUTIEDOT [Turku] : Cultura, 1992 ([Kokemäki] : Satakunnan painotalo) 
ULKOASU 170 s. : kuv. ; 15 x 21 cm 
SARJA/ISSN Länsirannikko-sarja 
ISBN 952-9501-12-9 (nid.) 

Tampereen kaupunginkirjastossa on myös kerätty sanomalehdissä olleita artikkeleita ja kirjallisuusarvosteluja. Nämä ovat myös lainattavissa. Lehtileikekokoelma löytyy pääkirjasto Metson varastosta ja leikkeita voi kysyä mm. aikuisten osaston tietopalvelusta.

PIKI-verkkokirjastostamme http://kirjasto.tampere.fi/Piki voitte halutessanne tarkistaa, missä kirjastoissa ao. teokset ovat saatavilla tai tehdä niihin varauksia. Kirjoittamalla hakuriville asiasana etsimänne kirjailijan nimen muodossa Tenhunen, Eeva saatte tuloslistalle yllämainitut teokset. Voitte myös hake yksittäisen teoksen nimellä. Tällöin kirjan nimi laitetaan hakuriville nimeke. Teoksen nimen voi jättää kesken, järjestelmä hakee tällöin kaikki näin alkavat teokset.

Kannattaa katsoa myös tämän Kysy kirjastonhoitajalta-palvelun vastausarkistosta aikaisempia vastauksia aiheesta.

Aikakauslehdistössä olleita artikkeleita voi hakea mm. artikkelitietokannoista Aleksi ja ARTO. Nämä löytyvät käyttöönne kirjastojen työasemilta. Esimerkkina Aleksi tietokannan kautta löytyvästä artikkelista mainittakoon Ruumiin kulttuurilehdessä ilmestynyt artikkeli vuodelta 1995

Tekijä Toivola, Lea  
Nimeke Lapsuuden paratiisista karkoitetut  
Aikakauslehti Ruumiin kulttuuri  
Vu/vsk/nro/s 1995 ; (12) ; 2 ; 14-19, 51  

ARTOsta löytyy Tenhusesta kuusi artikkeliviitettä.

Tampereen kaupunginkirjaston toimipisteissä on käytettävissänne myös Suomen Media-arkisto, jossa on eri sanomalehtien artikkeleita aina 1990-luvun puolestavälistä alkaen
