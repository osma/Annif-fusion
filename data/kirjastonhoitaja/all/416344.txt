Onko netissä tämän tyylistä kysymyspalvelua, jossa voi kysyä terveydenhoitajalta/lääkäriltä tai hammaslääkäriltä?
Internetissä on tavattoman paljon erilaisia terveysaiheisia sivustoja, joista joillakin on ns. Kysy lääkäriltä -palvelu. Tässä esimerkiksi muutamia.

Verkkoklinikalla http://www.verkkoklinikka.fi/verkkolaakarit/ erikoislääkärit sekä muut terveydenhuollon ammattilaiset vastaavat kävijöiden lähettämiin kysymyksiin. Vastausaika on yleensä yksi viikko. Vastauksen hinta vaihtelee asiantuntijakohtaisesti ja on ilmoitettu kunkin asiantuntijan omalla esittelysivulla. Osa vastauksista on myös maksuttomia.

Terveyskeskus.fi-portaaliin http://terveys.fi.msn.com/do.xsp?viewType=viewinfoview&directoryType;=kysylaakariltacat&objectType;=complextype kysymyksen lähettäminen on pääsääntöisesti maksullista. Mikäli lääkäri vastaa kysymyksiin ilmaiseksi, hän valitsee itselleen tulleista kysymyksistä ne, joihin vastaa. Ilmaiseen kysymykseen ei siis välttämättä saa vastausta. Maksullisiin kysymyksiin vastataan aina.

Poliklinikka.fi:n http://www.poliklinikka.fi/?page=2792845 Kysy lääkäriltä -palvelu on ilmaista, mutta kysymysten tulee käsitellä kulloinkin palvelussa olevan teeman aihetta, joka vaihtuu kahden viikon välein.

Osoitteessa http://plaza.fi/ellit/liikunta-ja-terveys/kotilaakari/seuraava-potilas/ on Kotilääkäri-lehden palvelu, jossa eri alojen terveyden asiantuntijat vastaavat kysymyksiin. Kysymykset lähetetään osoitteeseen kotilaakari@kuvalehdet.fi. Palstan vastaus saattaa viipyä. Kysymyksiin vastataan ainoastaan kuukausittain ilmestyvän Kotilääkäri-lehden palstalla, ei henkilökohtaisesti.
