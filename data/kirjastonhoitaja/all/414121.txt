löytyykö kirjastosta 1950-luvun opisto-/yliopisto-/koulurakentamista käsittelevää aineistoa (arkkitehtuurin näkökulmasta)
Haku kannattaa aloittaa pääkaupunkiseudun Helmet-sivulta http://www.helmet.fi/search~S9*fin/X kirjoittamalla valkoiseen laatikkoon esim. KOULUT ARKKITEHTUURI, YLIOPISTOT ARKKITEHTUURI. Voi käyttää myös sanaa KOULURAKENNUKSET.  Näiden avulla löytyvistä kannattaa erikseen mainita

Yliopiston Helsinki. - Helsingin yliopisto, 1990.

jossa esitellään Helsingin yliopiston rakennuksia

ja

Makkonen, Leena
Opintiellä : helsinkiläisiä koulurakennuksia 1880-1980. - Helsingin kaupunkisuunnitteluvirasto, 2004.

Samalla tavalla voi tehdä hakuja esim. käyttämällä sellaisia sanoja kuin KANSAKOULUT ja OPPIKOULUT tai yhdistelemällä esim. KANSAKOULUT HELSINKI

Tässä huomionarvoinen on 

Somerkivi, Urho
Helsingin kansakoulun historia. - Helsingin kaupunki, 1977.

Eri paikkakuntien paikallishistoriat sisältävät lukuja myös koululaitoksen historiasta, niissä usein esitetään tietoa myös koulurakennuksista. Sama pätee yliopistojenkin historioihin, niitä voi etsiä esim. kirjoittamalla TURUN YLIOPISTO, TAMPEREEN YLIOPISTO jne.

Ruotsinkielisen materiaalin etsinnässä on käytettävä vastaavia ruotsalaisia termejä, esim. SKOLOR, SKOLBYGGNADER, FOLKSKOLAN, UNIVERSITET.

Edellä mainittu Helmet-tietokanta sisältää vain pääkaupunkiseudun kirjastojen aineistoa (osa varastossa olevasta materiaalista ei siihen vielä edes sisälly). Muuta voi etsiä vaikkapa Fennica-kansallisbibliografiasta https://fennica.linneanet.fi/.

Tässä voi käyttää samoja hakusanoja, menetelmä poikkeaa kuitenkin jonkin verran edellisestä, valitaan 'haku' ja sen jälkeen hakutyyppi-valikosta 'komentohaku', kohtaan hakusanat kirjoitetaan esim. KOULUT AND ARKKITEHTUURI, sitten 'hae'. Jos käytetään vain yhtä sanaa, valitaan hakutyyppi 'asiasana' ja kirjoitetaan esim. KOULURAKENNUKSET, joka antaakin runsaasti nimekkeitä (ei kuitenkaan välttämättä tutkimustehtävän kannalta hyödyllisiä).

Koska aika paljon tutkimusta ilmestyy lehdissä ja artikkeleina kokoomateoksissa tarvitaan vielä muita apuvälineitä. Silloin voi aloittaa esim. Artosta, joka kuitenkin on käytettävissä lähinnä kirjastoissa. Se toimii pääasiallisesti samoin kuin Fennica. Jos valitaan 'komentohaku' kirjoitetaan KOULUT AND ARKKITEHTUURI, se antaakin runsaasti viitteitä.

Varmaan kannattaa selata Arkkitehti-lehden 1950-luvun numerot läpi. Niissä on säännöllisesti esitelty ja arvioitu uusia julkisia rakennuksia.

Sopivia asiasanoja voi etsiä Vesa-verkkosanastosta http://vesa.lib.helsinki.fi/, jossa on valittavissa suomenkielinen YSA ja ruotsinkielinen Allärs. Jos käytetään YSA:aa voidaan aloittaa esim. vasemmasta yläkulmasta kohdasta 'alanmukainen hakemisto'.

Kaikissa kirjoissa ja artikkeleissa on yleensä lähdeviitteitä, joihin kannattaa huolellisesti tutustua.
