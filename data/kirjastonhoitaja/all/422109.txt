Olen kiinnostunut syöpää käsittelevistä nuorten (tai nuorten aikuisten) kotimaisista romaaneista/novelleista. Erityisesti sellaisista, joissa päähenkilö tai hänen perheenjäsenensä sairastuu/syöpäasia on muuten pinnalla, ei pelkästään sivujuonen vivahde.
Vaikka nuori mieli elää kuolemattomuuden tunne palavasti rinnassa sykkien, kuuluuvat myös kuoleman ja sairastumisen kokemukset nuoren elämään. 

Syöpää on käsitelty suhteellisen vähän kotimaisessa nuortenkirjallisuudessa. Käännöskirjallisuutta löytyy runsaasti, mutta kotimaisen nuortenkirjallisuuden aiheet on haettu monesti muualta.

Tämänkaltaiseen kysymykseen on vastattu tällä palstalla myös aiemmin, mutta kyseinen vastaus käsittelee pääasiassa tietokirjoja ja aikuisten kaunokirjallisuutta. Tässä kuitenkin linkki siihen: http://www.kirjastot.fi/fi-fi/tietopalvelu/kysymys.aspx?ID=9417fdee-5fb5-4126-887f-4fc6fa670a58 

Suomen Nuorisokirjallisuuden Instituutti (SNI) ylläpitää ONNET-tietokantaa kotimaisesta lasten- ja nuortenkirjallisuudesta ja sen tutkimuksesta: #link::16ab6d66-3395-4da6-9321-eb55160e2a8f::http://www.tampere.fi/kirjasto/sni/haku.html::linkend# Voit hakea syöpää käsitteleviä nuortenkirjoja asiasanalla "syöpä".

Tampereen kaupunginkirjasto ylläpitää vuorostaan verkossa lasten- ja nuortenkirjallisuuden aiheluetteloja. Kuolema on yksi aiheista. Listasta löytyy kattavasti kuolemaa käsitteleviä lasten- ja nuortenkirjoja. Uusimmat teokset on myös kuvailtu. http://www.tampere.fi/kirjasto/lapset/kuolema.htm 

Turun kaupunginkirjaston ja Varsinais-Suomen VASKI-aineistotietokannasta http://www.turku.fi/vaski löytyy teoksia yhdistelemällä asiasanoja: "nuortenkirjallisuus", "nuorten aikuisten kirjat", "nuoret", "syöpä", "syöpätaudit" ja "leukemia".

Kaunokirjallisuuden asiasanoitusta on kuitenkin toteutettu vasta verrattain vähän aikaa, jolloin vanhempaa kirjallisuutta on vaikeampi tavoittaa. Usein täytyy turvautua henkilökunnan "hiljaiseen" muistitietoon. Asiasanoitus on myös aina ihmislähtöistä ja perustuu loppujen lopuksi asiasanoittajan henkilökohtaiseen tulkintaan siitä, minkä teeman hän kokee asiasanan arvoiseksi.

Mainituista lähteistä löytyivät seuraavat teokset:

Ellilä, Kirsti: Emma ja Kapteeni Nemo (Karisto, 2004)
Erhomaa, Ester: Kevätmorsian (1970)
Haakana, Anna-Leena: Ykä yksinäinen (WSOY, 1980)
Hyvönen, Heli: Ei keijut kenkiä käytä (Sylva, 1996)
Ikonen, Asta: Kaktus hangella (Karisto, 1998)
Kallioniemi, Tuula: Pulipää. Teoksessa: Viimeinen juna: novelleja (WSOY, 1989)
Lampinen, Mari: Annin uusi vuosi (Gummerus, 1999)
Lehtineva, tiina: Älä itke enkeli (Aikamedia, 2009)
Leino, Anna: Mustat siivet (WSOY, 1998)
Miettinen, Mari: Suudelma taivaassa (Lasten keskus, 2005)
Otava, Merja: Priska: kesästä kesään (WSOY, 1959)
Säisä, Eino: Viimeinen kesä. (Tammi, 1967)
Tontti, Jarkko: Luokkakokous (Otava, 2007)
Vakkuri, Juha: Kirjeitä 15-vuotiaalle maalivahdille (Like, 2000)
