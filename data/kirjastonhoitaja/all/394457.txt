Hei! Olisiko antaa vinkkiä kirjasta, joka käsittelisi liike-elämän (yritysmaailman tai yksittäisen yrityksen) arvoja ja etiikkaa? Kirja liike-elämän arvot ja etiikka minulla jo on. Kirjan tulisi olla mielellään suomenkielinen
Liike-elämän arvoista ja etiikasta on ilmestynyt useampiakin kirjoja: Ethosta etsimässä: puheenvuoroja johtamisen ja yrittämisen etiikasta (2002), Normann, Richard: Normannin liiketoimintateesit (2002), Könnölä, Totti: Elinehtona eettisyys: vastuullinen liiketoiminta kilpailuetuna (2001), Kujala, Johanna: Välittävä johtaminen: sidosryhmät eettisen liiketoiminnan kirittäjinä (2002), Koskinen, Lennart: Kannattaako etiikka? (2000), Heikkonen, Jaakko: Yritysetiikka sekä palasia yrityselämästä (1989) sekä Aaltonen, Tapio: Yrityksen arvot ja etiikka (1999), joka sinulla varmaan jo on. Aihetta sivuaa myös teos: Sairaanhoitaja yrittäjänä: osaaminen menestykseksi, eettisyys lähtökohtana (2000).
