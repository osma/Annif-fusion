Mistä löytyvät lääketieteelliset lyhenteet, joita on esim. epikriisissä? Ei ainakaan lääketieteen sanakirjasta eikä lääketieteellisestä sanastosta (niistä,  joista niitä kirjastossa etsin).
Lääketieteen termien selityksiä löytyy esim. teoksista Lääketieteen termit : Duodecimin selittävä suursanakirja. Helsinki : Duodecim,  2002. Antti Hervonen, Walter Nienstedt: Lääketieteellinen ammattisanasto. Tampere : Lääketieteellinen oppimateriaalikustantamo,  1991.

Myös internetistä löytyy Tohtori.fi -palvelun sivulla vapaasti käytettävä lääketieteen sanasto (osoitteesta http://www.tohtori.fi/laakarikirja/). Ja Terveystieteiden keskuskirjaston sivuilla (osoitteesta http://www.terkko.helsinki.fi/SearchNet/)runsaasti muita lääketieteen tiedonlähteitä, joihin kuitenkin rajoitettu käyttöoikeus.

Tässä tapauksessa neuvoisin kääntymään hoitavan tahon puoleen ja pyytämään selvitystä epikriisin, jos siinä on jotakin epäselvää. Hoitava lääkäri on tässä tapauksessa paras asiantuntija vastaamaan hoitoa koskeviin kysymyksiin. Internet-haulla ESS viittasi lyhennykseen sanoista Epworth Sleepiness Scale eli uneliaisuuskyselyyn, jota käytetään uniapnean diagnoosin selvittämisessä.
