Opiskelen yliopistossa vanhuuden tutkimusta ja minun tulisi löytää jokin elokuva, runo tai kirja koskien vanhenemista tai vanhuutta. Kirjan ei pidä olla tietokirjallisuutta, vaan mieluiten kaunokirjallisuutta. Olisi hyvä, jos löytyisi esimerkiksi jokin runo + elokuva jotka koskevat vanhuutta tai vanhenemista, eli saisin tehtyä oppimispäiväkirjastani hieman laajemman. Minulle riittää, että löydän yhdenkin runon aiheeseen liittyen - koko runokokoelman ei siis tarvitse käsitellä samaa aihetta.
Sirkka-Liisa Kivelän toimittamasta teoksesta Vuoroin minussa vanhuus, nuoruus : Suomalaisia runoja vanhenemisesta (2005) löydät luukuisia runoja vanhuudesta useilta suomalaisilta kirjailijoilta.

Vanhuudesta kertovat esimerkiksi Miika Soinin ohjaama elokuva Thomas (2010) sekä Ritva Nuutisen ohjaama Hänen olivat linnut (1976), joka pohjautuu Marja-Liisa Vartion samannimiseen romaaniin.

Vanhuus on keskeisenä teemana muun muassa seuraavissa romaaneissa:
Bo Carpelan: Lehtiä syksyn arkistosta : Tomas Skarfeltin muistiinpanoja (2011)
Eeva Tikka: Jyrkänparras (1981)
Sisko Istanmäki: Yöntähti (2008)
Harri Tapper: Unhola (2003)
Ernest Hemingway: Vanhus ja meri
Juri Trifonov: Vanhus (1979)
William Wharton: Isä (1982)

Romaaneista voit lukea lisää esimerkiksi Kirjasammosta.

#link::e5cc829c-a6b0-4a49-b330-b56869e4d207::http://www.kirjasampo.fi/fi::linkend#
