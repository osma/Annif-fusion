1. Eikö EU:lla ole todellakaan olemassa mitään pakotteita tai sanktioita Romanialle koko Euroopan laajuisen kerjäämis- ja varasteluongelman ratkaisemiseksi? Katsoin eilen Ulkolinjan TV:stä ja järkytyin. Siinä vilahti kuinka paljon köyhyydessä elävät lapsikerjäläiset päivässä "tienaavat", ja tilittävät ylemmilleen. 2. Mikä summa olikaan? 3. Onko asiasta tehtyjä kirjoja saatavilla kirjastoissa?
Euroopan unioni on muutamien vuosien ajan työskennellyt Euroopan ehkä suurimman etnisen vähemmistön, romanien, sosiaalisten ja taloudellisten olojen parantamiseksi ja syrjäytymisen ehkäisemiseksi. Romanien asema on huono kaikissa EU-maissa ja suurin romaniyhteisö elää Espanjassa. Madridissa järjestettiin huhtikuussa 2010 toinen romanien asioita käsittelevä huippukokous, joka hyväksyi komission tiedonannon romanien asemasta muille Euroopan unionin toimielimille (KOM-asiakirja 2010/133). Koska kyse on sosiaali-, työ- ja koulutuspoliittisista kysymyksistä, jokainen jäsenmaa hoitaa oman politiikkansa. EU tukee jäsenmaitaan mm. sosiaalirahaston avustuksilla ja sitä kautta pyrkii edistämään yhdenmukaisia käytäntöjä. Euroopan unionin toiminnasta romanien aseman parantamiseksi löytyy aineistoa myös suomeksi mm. www.ec.europa.eu/roma -verkkosivustolta.
