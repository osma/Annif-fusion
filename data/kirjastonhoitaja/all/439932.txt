Olisin tiedustellut PressDisplay -palvelusta, jota olen käyttänyt monta vuotta. Kirjaudun sisään kirjastokortin numerollani. Vaan nytpä en pääse enää valikkoruutua pidemmälle. Onko jotain häikkää, vai onko kirjautumisprosessi jotenkin muuttunut? Siis  miten nyt pääsee lukemaan ulkomaisia lehtiä?
Pääset jatkossakin lukemaan lehtiä kirjautumalla palveluun etänä (= ei kirjaston tiloissa tai koneella)kirjastokorttisi numerolla.
Helmet-kirjaston e-palvelut vain ovat nykyään niin suosittuja, etteivät etäkäyttölisenssimme aina riitä.
Tietysti verkkoyhteyksissäkin voi olla silloin tällöin jotain haittaa.

Kiitos kun kerroit meille ongelmastasi. Nyt voimme tarkistaa, että kaikki toimii niin kuin pitää.
