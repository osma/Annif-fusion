Mistä tämä on peräisin alunperin: "Tuolla on synnytty luona kuun, tykönä tähden, Otavaisten olkapäillä. jne..." Kyseessä on karhun syntytaru, mutta onko sen alkuperä Kalevalassa vai jossakin muualla? Tarvitsisin siis virallisen lähteen, jotta voisin käyttää viittausta.
Karhun syntytarina löytyy Kalevalasta. Kyseessä on kuudesviidettä (46.) runo, jossa Louhi lähettää karhun karjan kimppuun. Väinämöinen kaataa sen, ja vietetään karhunpeijaisjuhlat.

Kalevalan vuoden 1849 version teksti löytyy kokonaisuudessaan Suomalaisen kirjallisuuden seuran sivuilta (#link::ca1c88b2-7e31-4bf9-a492-ce80221ed005::http://www.finlit.fi/kalevala/::linkend#). Suora linkki asianomaiseen runoon: #link::ca1c88b2-7e31-4bf9-a492-ce80221ed005::http://www.finlit.fi/kalevala/::linkend#index.php?s=17&m;=1&l;=1. 

Kalevalassa karhun syntytarina alkaa näin:
	
Silloin vanha Väinämöinen
itse tuon sanoiksi virkki:
"Ei otso olilla synny
eikä riihiruumenilla!
Tuoll' on otso synnytelty,
mesikämmen käännytelty
luona kuun, malossa päivän,
otavaisen olkapäillä,
ilman impien tykönä,
luona luonnon tyttärien."
	
Sanatarkasti kysyjän esittämässä muodossa teksti löytyy Suomen lasten eläinsadut -kokoelmasta (Otava 2001, s. 18) sadusta Karhun ja suden synty. Kirjan toimittanut Pirkko-Liisa Surojegin kertoo esipuheessa käyttäneensä kirjan kokoamisessa apuna Eino Railon vuonna 1921 kirjoittamaa Suomen kansan eläinkirjaa (2. painos 1934).
