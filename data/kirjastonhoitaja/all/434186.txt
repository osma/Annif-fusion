Hei
Etsin kirjallisuutta, artikkeleita ja tutkimuksia aiheesta satujen käyttö varhaiskasvatuksessa.
voitte tehdä hakuja verkkokirjatomme kautta osoitteessa: www.keskikirjastot.fi

Laajennetussa haussa kannattaa tehdä hakuja asiasanoilla: sadut, varhaiskasvatus, pedagogiikka. Esimerkiksi kahden asiasanan yhdistelmällä sadut ja varhaiskasvatus löytyy Liisa Karlssonin teos Sadutus, sekä monia muita.

Lehtiartikkeleita voitte etsiä vaikkapa Aleksi-lehtitietokannan  kautta:http://aleksi.btj.fi/. Tämä tietokanta toimii tosin vain kirjastomme eri pisteissä paikan päällä. Tietokannan haut voi toteuttaa vastaavasti kuin teoshaut kirjaston tietokannassa eli samoilla asiasanoilla. Aleksi on viitetietokanta, joten artikkeleista löytyvät viitetiedot lehteen. Lehdet pitää siis etsiä erikseen vielä esim. kirjastosta.

Tieteellisiä artikkeleita voi etsiä Arto-tietokannasta: https://arto.linneanet.fi/vwebv/searchBasic?sk=fi_FI
Toimii vastaavasti kuin edelliset, eli asiasanahakua voi käyttää. Hakuyhdistelmällä: sadut ja varhaiskasvatus löytyy esim. Janne Lepolan artikkeli: Esiopetuksen satujenlukemismenetelmän yhteys ymmärtämistaitojen kehittymiseen esiopetus- ja kouluiässä. Artikkeli näyttää löytyvän lehdestä Kasvatus numero 4/2012. Kuten Aleksikin, niin Arto on viitetietokanta. Eli lehti täytyy vielä hakea käsiinsä esim. kirjastosta.
