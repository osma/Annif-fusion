Olemme tekemässä koulussa näyttelyä eri vuosikymmenistä.
Olisiko Joensuun kirjastossa kirjoja, jotka kertovat 1960-70-luvun sisustuksesta, pintamateriaalien väreistä?
Seuraavista kirjoista löytyy tietoa tuon ajan sisustuksesta ja käytetyistä materiaaleista ja väreistä:

HUOKUNA, Tiina 
Vallankumous kotona! : arkielämän visuaalinen murros 1960-luvun lopussa ja 1970-luvun alussa. Yliopistopaino, 2006  

SARANTOLA-WEISS, Minna 
Sohvaryhmän läpimurto : kulutuskulttuurin tulo suomalaisiin olohuoneisiin 1960- ja 1970-lukujen vaihteessa. Suomalaisen Kirjallisuuden Seura, 2003  

OLETA pyöreä tuoli : Eero Aarnion 60-luku = Assume a round chair : Eero Aarnio and the 60's. Helsingin taidehalli : Taideteollinen korkeakoulu, 2003 

SARANTOLA-WEISS, Minna 
Reilusti ruskeaa : 1970-luvun arkea. WSOY, 2008  

POP - rauha - rakkaus : 1960- ja 70-lukujen elämää ja ilmiöitä. 
Lahden taidemuseo, 2008 

Kirjojen saatavuuden voit tarkistaa JOKUNEN-aineistorekisteristä http://jokunen.jns.fi/ .

Marimekko on vaikuttanut myös suomalaisiin sisutustekstiileihin. JOKUSESTA voit hakea asiasanalla 'marimekko', jolloin tulee esiin julkaisuja, jotka sivuavat aihetta, esim. 

JACKSON, Lesley 
The sixties : decade of design revolution. London : Phaidon, 2000

Joensuun pääkirjastossa on säilytetty seuraavien lehtien vuosikertoja noilta vuosikymmeniltä: Kotiliesi, Kaunis koti, Avotakka. Niistä saa myös tietoa ja niissä on kuvia tuon ajan sisutuksesta.
