"Yleisradio Oy eli Yle (myös YLE) on Suomen eduskunnan alaisuudessa toimiva valtakunnallinen julkisen palvelun yleisradiotoimintaa harjoittava viestintäyhtiö."

Mielenkiintoni heräsi tutkimaan YLEä, tietoahan löytyy netistä. Pääjohtajat ovat olleet sosiaalidemokraatteja tai vasemmistolaisia kautta vuosien, tai ainakin niin pitkälle kuin katsoin. Voiko tästä vetää johtopäätöksen, että YLE ei ole puolueeton viestintäyhtiö. Ehkä on teoriassa, mutta ei käytännössä?
Yleisradiosta on kirjoitettu paljon tutkimuksia ja kirjoja. Kannattaa siis aloittaa tutkimukset näistä. Pääkaupunkiseudun kirjastojen aineistotietokannasta löytyi paljon mielenkiintoista aiheeseen liittyvää materiaalia. Voit tehdä itse hakuja tietokantaan osoitteessa: http://www.helmet.fi/

Tässä poimintoja aihettä käsittelevästä tuoreesta kirjallisuudesta:

Viljakainen, Jarmo: "Reporadio : Yleisradion vaaran vuodet 1965-1972" (Opus Liberum, 2008)
Pernaa, Ville: "Ensimmäinen ja neljäs valtiomahti" (Edita, 2007)
Paukku, Eero: "Yleisradio, julkinen palvelu ja sananvapaus" (Edita, 2004)
Viljakainen, Jarmo: "Radiomonopolista kanavatulvaan : poimintoja Suomen radio- ja televisiotoiminnan vaiheista" (Edita, 2004)

Näitä kannattaa kysellä lähimmästä kirjastostasi.
