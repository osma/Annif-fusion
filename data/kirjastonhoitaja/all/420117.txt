Hei, haluaisin kääntää Maupassantin novellin suomeksi  (harjoitustyönä), mutta on tosi vaikeaa tietää mitkä novelleista on jo käännetty. Kuinka saisin tietää mitkä novellit on käännetty? Kiitos.
Guy de Maupassantin suomennetuista novelleista ei taida olla olemassa kattavaa listaa. Niitä on ilmestynyt lukuisissa novellikokoelmissa mutta myös runsaasti jo 1800-luvun lopulta alkaen sanoma- ja aikakauslehdissä. Laitan alle listan, jossa on suomeksi ilmestyneitä novelleja eri kokoelmista. Valitettavasti vain harvoista novelleista löytyivät alkuteosten nimet. Kaikkien kokoelmien novellien nimiä en myöskään löytänyt. Listausta ei siis kannatta pitää millään muotoa kattavana. Erityisesti lehdissä ilmestyneistä novelleista mukana on varmasti vain pieni osa.

Onko aivan välttämätöntä, että käännät suomeksi ilmestymättömän novellin? Saatetaanhan joistakin novelleista tehdä useita eri suomennoksia, etenkin sellaisista menneiden aikojen käännöksistä, joiden kieli on tuntuu jo vanhahtavalta. Siksi ehdottaisin, että etsisit mielestäsi kiinnostavan novellin ja kääntäisit sen välittämättä siitä, onko sen joku joskus aikaisemmin suomentanut. Voisi jopa olla hauska sitten jälkikäteen verrata omaa ja toisen kääntäjän aikaansaannosta, jos olet osunut valitsemaan sellaisen novellin, joka on aikaisemmin suomennettu. Jaksamista käännöstyöhösi!

Suomennettuja novelleja (suluissa alkuteos ja kokoelman nimi):

Horla (Yön tarinat)
Hukkunut (Päivälehti 22.9.1890.) – http://fi.wikisource.org/wiki/Hukkunut
Hukkunut mies (Yön tarinat)
Huviretki (Une partie de campagne) (Huviretki ja muita kertomuksia)
Hylky (Koru ja muita novelleja; Valitut novellit)
Hän? (Yön tarinat)
Isä ja poika Hautot (Hautot pere et fils) (Huviretki ja muita kertomuksia)
Joella (Yön tarinat)
Jules-setä (Koru ja muita novelleja; Valitut novellit)
Kauhu (Yön tarinat)
Koe (L'epreuve) (Huviretki ja muita kertomuksia)
Koru (Koru ja muita novelleja; Maailmankirjallisuuden mestarinovelleja 1; Valitut novellit)
Kuka tietää? (Yön tarinat)
Kuollut tyttö (Yön tarinat)
Kykenemätön (Aamulehti 27.6.1890) – http://fi.wikisource.org/wiki/Kykenem%C3%A4t%C3%B6n
Käsi (Päivälehti 3.12.1890; Yön tarinat; Maailman parhaita jännityskertomuksia) – http://fi.wikisource.org/wiki/K%C3%A4si_(Maupassant)
Maalaispiian tarina (Histoire d'une fille de ferme) (Huviretki ja muita kertomuksia)
Maankulkija (Työmies 10.8.1895) (Le Vagabond) – http://fi.wikisource.org/wiki/Maankulkija
Mademoiselle Perle (Koru ja muita novelleja; Valitut novellit)
Majatalo (L'Auberge) (Majatalo ja muita kauhutarinoita; Yön tarinat)
Matkalla (Koru ja muita novelleja; Maailmankirjallisuuden mestarinovelleja 1; Valitut novellit)
Menuetti (Koru ja muita novelleja; Valitut novellit)
Merellä (Päivälehti 27.8.1890) (En mer) – http://fi.wikisource.org/wiki/Merell%C3%A4_(Maupassant)
Naru (Koru ja muita novelleja; Valitut novellit)
Näky (Yön tarinat)
Oliko hän hullu? (Yön tarinat)
Oljenpunojatar (Mies, nainen ja rakkaus)
Pakkoliike (Yön tarinat)
Pelko (Koru ja muita novelleja; Valitut novellit; Yön tarinat)
Pelkuri (Laatunovelleja)
Perintö (Koru ja muita novelleja; Rasvahelmi; Valitut novellit)
Pierrot (Koru ja muita novelleja; Valitut novellit)
Puujalka soturi (Savo 7.8.1890) – http://fi.wikisource.org/wiki/Puujalka_soturi
Rasvahelmi (Rasvahelmi)
Rasvapallo (Koru ja muita novelleja; Valitut novellit)
Ratsain (Koru ja muita novelleja; Valitut novellit)
Rouva Hussonin mallipoika (Koru ja muita novelleja; Rasvahelmi; Valitut novellit) (Le rosier de Madame Husson)
Saippuapallo (Maailman mestarikertojia I)
Schopenhauerin hymy (Yön tarinat)
Simonin isä (Löytöretkiä maailmankirjallisuuteen)
Sotavangit (Koru ja muita novelleja; Valitut novellit)
Susi (Koru ja muita novelleja; Valitut novellit; Yön tarinat)
Timbuktu (Koru ja muita novelleja; Valitut novellit)
Tunnustus (Koru ja muita novelleja; Rasvahelmi; Valitut novellit) (La confession)
Tuolinkorjaaja (Koru ja muita novelleja; Laatunovelleja; Valitut novellit)
Tuska (Työmies 2.10.1900, 3.10.1900) – http://fi.wikisource.org/wiki/Tuska_(Maupassant)
Vaari (Raahen Sanomat 4.1.1890, 11.1.1890, 25.1.1890) – http://fi.wikisource.org/wiki/Vaari
Walter Schnaffsin seikkailu (Koru ja muita novelleja; Valitut novellit)
Villi-äiti (Työmies 28.3.1896, 4.4.1896) (La Mère sauvage) – http://fi.wikisource.org/wiki/Villi-%C3%A4iti
Yö (Fantastisia kertomuksia)
Yö Pariisissa (Yön tarinat)

Novellikokoelmia:

Alaston ihminen (Lehtiyhtymä, 1945)
Fantastisia kertomuksia (Otava, 1969)
Huviretki ja muita kertomuksia (Karisto, 1983)
Hätähuuto y. m. kertomuksia (Minerva, 1919)
Intohimojen maailmasta (Suomalais-amerikkalainen kustannusyhtiö, 1897)
Koru ja muita novelleja (WSOY, 1980)
Laatunovelleja (WSOY, 1998)
Leikkivä lempi ja kuoleman varjo (Kansanvalta, 1927)
Löytöretkiä maailmankirjallisuuteen (Otava, 1962)
Maailman mestarikertojia I (Mantere, 1945)
Maailman parhaita jännityskertomuksia (Kivi, 1948)
Maailmankirjallisuuden mestarinovelleja 1 (WSOY, 1961)
Maalaispiika ja perhetyttö (Kansanvalta, 1928)
Majatalo ja muita kauhutarinoita (WSOY, 2000)
Maupassantin parhaat (myös nimellä Neiti Fifi ja muita novelleja; Otava, 1964)
Mies, nainen ja rakkaus (Mantere, 1947)
Neito kylpyrannalla (Nide, 1952)
Novelleja (Otava, 1974) (alkuteokset: Boule de suif; La petite Roque; La maison Tellier; Le Horla; Les soeurs Rondoli; Un coq chanta; Le rosier de Mme Husson; Un sage)
Novelleja 1 (Mattila, 1925)
Painajaisuni (Kirjayhtymä, 1966)
Ranskalaisen kirjallisuuden helmiä (Karisto, 1997)
Rasvahelmi (Kansankirja, 1945)
Suuret kertomukset (Otava, 1970)
Tuhoavat tunteet (E. Viljanteen kirjakauppa ja kustannusliike, 1945)
Tunnustus (Miete, 1945)
Valittuja novelleja 1 (Kansa, 1907)
Valittuja novelleja 2 (Kansa, 1907)
Valitut novellit (WSOY, 1960)
Yön tarinat (Viihdeviikarit, 1989)
