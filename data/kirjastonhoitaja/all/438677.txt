Lapsuudessani 1950-luvulla luin kirjan, jossa päähenkilönä oli Riitta niminen tyttö, joka oli lähetetty Ruotsiin sotalapseksi. Palattuaan takaisin Suomeen hän koki kotiolosuhteet todella vaikeiksi. Suomen kielikin oli unohtunut täysin.

Kuka oli kirjan kirjoittaja ja mikä mahtoi olla kirjan nimi?
Olisiko kyseessä kirja Toini Lehtinen-Palme: Riitta ja Asko Ruotsissa.
Valistus, 1948
Kirjassa sisarukset joutuvat jatkosodan aikana sotalapsiksi ruotsalaiseen johtajan kotiin, jossa eheyttävät isän ja pojan tulehtuneita välejä. Kirjassa kuvataan lasten sopeutumisongelmia ja Ruotsin tavaranpaljoutta ja sitä kuinka  Suomen koti ja vanhemmat unohtuvat nopeasti. (suomalaisia nuortenkirjaklassikoita, 2000, s. 91.)
Teos on Varastokirjaston kokoelmissa ja sieltä kaukolainattavissa.
