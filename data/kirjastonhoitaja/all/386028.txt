Onko wicca kirjallisuutta käännetty suomeksi,jos on esimerkkejä? 
Suomenkielistä Wicca-kirjallisuutta ei ole kovin paljon, enkä löytänyt yhtään ainoastaan Wicca-aihetta käsittelevää suomenkielistä kirjaa. Seuraavissa teoksissa on mukana Wicca-tietoa: Arlebrand: Aura, karma, kabbala… - uuden aikakauden hengellisyys ja salatieteen nousu (1994); Heino: Mihin Suomi tänään uskoo (1997); Mystiikan maailma –sarjan osa Noidat ja noituus (1992) sekä Virolainen: Samanismin ja noituuden käsikirja (1994). Lähikirjastossasi voit selata myös Arto- ja Aleksi-artikkelitietokantoja, joista löytyy lukuisia viitteitä wicca-/uususkonnollisuus -aiheista. Lisäksi netistä löytyy useita suomenkielisiä linkkejä hakusanalla wicca, kuten mm. Jussi Sohlbergin Pro gradu –tutkielma ( http://www.funet.fi/~magi/metsola/arkisto/wicca/sohlberg/ ). Katso myös Kysy kirjastonhoitajalta –etätietopalvelun arkistosta asiasanahaulla wicca ( http://tietopalvelu.kirjastot.fi/asiasanahaku.asp ). Lähikirjastosi kautta voit kysellä myös Robert Arpon Pro gradu –työtä Wicca verkossa: uusi uskonnollinen liike ja internet (1999), joka on julkaistu mikrotallenteena ja on mahdollisesti saatavana kaukopalveluna Joensuun yliopistosta.

