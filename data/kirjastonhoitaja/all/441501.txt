Voinko lukea ja lainata kirjan netissä? Haluaisin lukea sen Myyrmäen kirjaston Helmet-sivulta mutta, en osaa.... Tarvitsen apua!!:)
Helmet-kirjastojen e-kirjoja voi lainata Ellibs-palvelusta osoitteesta https://www.ellibslibrary.com/helmet. Se sisältää suomenkielisiä kirjoja. Jos taas haluat kirjoja englanniksi, kirjastoilla on käytössä Overdrive-palvelu osoitteessa http://helmet.lib.overdrive.com. Kirjoja voi etsiä myös suoraan Helmet-haulla. Silloin aineistoksi kannattaa rajata e-kirjat. E-kirjan Helmet-sivulta johtaa linkki e-kirjapalveluun.

Tarvitset e-kirjojen lainaamiseen kirjastokortin numeron ja siihen liittyvän nelinumeroisen pin-koodin. Niillä kirjaudutaan e-kirjapalveluun, kun lainaat kirjan. Lainaaminen tapahtuu vain etsimällä haluttu kirja, menemällä kirjan sivulle ja Ellibsissä klikkaamalla joko ”Lue selaimessa” tai ”Lataa koneellesi”.

Kirjan lataaminen vaatii erillisen ohjelman asentamista ja tunnusten luomista. Siihen löytyvät ohjeet osoitteesta http://www.helmet.fi/fi-FI/Ekirjasto/Kirjat/Ohjeet_ekirjapalveluihin(25244). Selaimella taas voit lukea kirjaa suoraan mutta tarvitset nettiyhteyttä lukemisen ajan, koska jokainen sivu ladataan erikseen netistä. E-kirjat palautuvat automaattisesti laina-ajan umpeuduttua, joten niistä ei kerry myöhästymismaksua, mutta kirjan voi palauttaa toki aikaisemminkin.
