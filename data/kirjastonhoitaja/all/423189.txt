Kirjallisuusterpiaan liittyen etsinnässä 5-7 vuotiaille poijile tarkoitettuja kirjoja, jotka tukisivat omatoimisuutta sekä arjen syy ja seuraussuhteiden ymmärtämistä.  Lisäksi etsinnässä kirjoja, jotka auttaisivat ymmärtämään erilaisuutta. Myös hyviä ekaluokkalaisille soveltuvia vitsikirjoja etsinnässä (ala-asteikäisten huumoria).
Kansansadut, joissa hyvä ja paha taistelevat, ovat sopivia kirjoja lapsille tukemaan syy- ja seuraussuhteiden ymmärtämistä. Erityisesti eläinsadut sopivat alle kouluikäisille lapsille. 

Omatoimisuuteen liittyvät lastenkirjat on usein suunnattu aika pienille lapsille, ja ne liittyvät esim. pukemiseen tai syömiseen. Tällaisia ovat esim. 
- Pikku Leo pukee itse / Linne Bie 
- Pikku Kanin hassu päivä / kuvat ja teksti: Kati Bondestam & Camilla Mickwitz 

Erilaisuuden ymmärtämiseen liittyviä lastenkirjoja voisivat olla vaikkapa
- Meidän ja muiden perheet / Mary Hoffman 
- Pekka Töpöhäntä ja Mauri Mäyräkoira / Gösta Knutsson
- Ruma ankanpoikanen / H. C. Andersen 
- Maukka ja Väykkä / Timo Parvela

Alaluokkalaisten vitsikirjoja ovat mm.
- Turbonaurut : 2000 koululaisvitsiä / toimittanut Pirkko-Liisa Perttula ; kuvittanut Timo Huhtala 
- Sammakko hammaslääkärissä : hassunkurisia arvoituksia / toimittanut Pirkko-Liisa Perttula ; kuvittanut Jii Roikonen 

Hyviä lähteitä löytyy lasten ja nuorten kirjallisuusterapiaa käsittelevistä kirjoista: Satu kantaa lasta : opas lasten ja nuorten kirjallisuusterapiaan 1 / Silja Mäki ja Pirjo Arvola (toim.) (2009) ja Tarina tukee lasta : opas lasten ja nuorten kirjallisuusterapiaan 2 / Silja Mäki ja Pirjo Arvola (toim.) (2009).
