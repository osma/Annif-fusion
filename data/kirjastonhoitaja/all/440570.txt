hei,
haluaisin päällystää vaaleaa puuta olevan jakkarani kauniimmaksi päältä- Olen miettinyt eri vaihtoehtoja, ja ajattelen että jonkinlainen vahakangas voisi olla hyvä ratkaisu. Mietin myös jonkinlaista tarraa. Olisiko tarra mahdollinen? Eikö Kirjasto 10:ssä voi tehdä haluamastaan kuvasta tarran? Jakkara on halkaisijaltaan 32 cm. Haluaisin jakkaraan Haisulin kuvan. En ole etsinyt kuvia vielä, mutta jos tarrajuttu olisi mahdollinen, eikä kuvan pitäisi olla oikean kokoinen tuohon 32 cm:n halkaisijaan. 
Haluaisin siis kuulla ajatuksesi ja vinkkisi em. ideastani.
Kiitos paljon!
Kirjasto 10:n kaupunkiverstaasta löytyy Vinyylileikkuri.
Sitä esitellään seuraavasti:
"Kaupunkiverstaan vinyylileikkurilla voit leikata tarroja sekä vinyyliä kangaspainatuksia varten.

Voit varata leikkurin käyttöösi joko puhelimitse 09 310 85900 tai paikan päällä käymällä. Pisin mahdollinen varausaika on 4 tuntia.
• Hinnoittelu on 1 euro / 10cm (pituutta).
• Tarrarullan leveys on 58cm, vinyylirullan 45cm.
• Eli esimerkiksi 58cmX10cm palaan saa samaan hintaan niin monta tarraa kuin vierekkäin mahtuu.

Leikkuri leikkaa yksiväristä materiaalia kuvatiedoston(JPG/BMP) kuvan ääriviivojen mukaan. Se sopii hyvin esimerkiksi logojen, tekstin ja yksinkertaisten kuvien leikkaamiseen. Valittavana on useita värivaihtoehtoja."

Tarrakuva ei peitä koko jakkaraa, joten pinta kannattaa ensin valmistaa esittelykelpoiseksi: Hioa entinen lakka pois hiekkapaperilla ja kenties lakata uudestaan.
Jos jakkarassa on vain muutama "kauneuspilkku", voi tarran mallata niitä peittämään.

Mukavia tuunaushetkiä.
