Moikka! Olen 15-v. tyttö ja oon lukenu aika paljon kirjoja tän kymmenen vuoden aikana kun oon osannu lukea. Nyt tuntuu että en löydä enään mitään hyviä kirjoja ja tarvisin hyviä lukuvinkkejä. 

En yleisesti ottaen pidä:
-vanhoista kirjoista (eli ei Austenia tai Brontea)
-kauhusta, fantasiasta yms. (yliluonnollisuutta saa olla kunhan on myös tavallisia ihmisiä esim. Twilight-sarja on hyvä)

Pidän yleensä:
-rakkausromaaneista tai kirjoista joissa on joku rakkausjuttu
-kirjoista joissa päähenkilönä on vahva ja itsenäinen nainen
-kirjoista joka on lähellä luontoa tai eläimiä
-kirjoista joissa käsitellään kuolemaa (onko mitään kirjaa mikä muistuttaisi Tähtiin kirjoitettu virhe -kirjaa?)

Kiitos jos jaksat vastata!
Keräsimme kollegan kanssa jonkin verran kirjaehdotuksia. Voi olla, etteivät osu nappiin, mutta näitä voisit ainakin kokeilla.

Twilight-sarjaa hiukan muistuttavia sarjoja voisivat olla ainakin seuraavat:

- Elina Rouhiainen: Susiraja-sarja (Kestytön, Uhanalainen, Jäljitetty; ihmissusia ja vahvempi naispäähenkilö kuin Twilightissa)
- Alyson Noël: Kuolemattomat-sarja (ensimmäinen osa Punaiset tulppaanit)
- Suzanne Collins: Nälkäpeli-sarja (sijoittuu tulevaisuuteen mutta sisältää vahvan naishahmon ja myös romantiikkaa)
- Charlaine Harris: Sookie Stackhouse -sarja (vampyyrejä; ensimmäinen osa Veren voima)

Realistisempia suositeltavia teoksia olisivat seuraavat:

- Annika Thor: Saari meren keskellä
- Siiri Enoranta: Gisellen kuolema
- Jenny Downham: Ennen kuin kuolen
- Nora Schuurman: Auringonkukkatalvi
- Johanna Thydell: Katon kokoinen tähtitaivas
- Erich Segal: Love story : rakkauskertomus
