Olen muistellut 70-luvun lapsuuteni kirjaa, josta en osaa antaa muita vinkkejä kuin että kaksi pientä lasta eksyivät metsään ja paleltuivat. Muistan vielä sivulla olleen kuvan nukkuvista lapsista.  Onkohan nyt ihan mielikuvitusta vai mikä kirja voisi olla kyseessä? Jotenkin muistaisin että kirja on pitkä ja kapea mutta taas saatan olla väärässä.
Nyt ei meidän kirjastolaisten ammattitaito riitä. Laitan kysymyksen kansalliselle tietolistalle jos sitä kautta löytyisi vastaus. Aiheen perusteella mietimme, ettei kuulosta kovin seitsemänkymmenlukulaiselta vaan voisi olla joku vanhempi kertomus, josta on otettu vaikkapa uusi painos 1970-luvulla. Toivotaan että tieto vielä löytyy.
