Mistä kirjasta/julkaisusta löytyisi tietoja mistä ruoka-annoksista koostuivat punavankien päivittäiset ateriat esimerkiksi Tammisaaren vankileirillä 1918 ja eteenpäin.
Aiheesta löytyy esimerkiksi sittemmin kansanedustajanakin toimineen Pekka Railon muistelmateos:

Railo, Pekka. ; Tuomikoski, Pekka.
Valkoisten vankina / Pekka Railo ; toim. Pekka Tuomikoski. Helsinki : Minerva, 2011
ISBN 978-952-492-459-7.
http://taisto.linneanet.fi/vwebv/holdingsInfo?bibId=115872 

Ravitsemusta Tammisaaren vankileirillä käsitellään sivuilla 262-282. Touko-kesäkuusssa käytössä oli vielä vanhoja varastoja, joista jaettiin päivittäin 100-150 grammaa sotilaslimppua sekä päivälliseksi tarjottiin liha-, seka- tai turskakeittoa. Kesäkuun lopulla ja heinäkuussa annokset pienenivät. Heinäkuussa 1918 aamiainen on Tammisaaren vankileirillä koostunut puolikkaasta tai kokonaisesta sillistä, 35-100 grammasta leipää (ei tosin joka päivä), ja päivällinen on ollut joko turska-, liha- tai juurikaskeittoa. Ravintoa täydennettiin erilaisin keinoin - sammakot, pehmeät heinät, petäjänkuoret sekä hevosenraadotkin kelpasivat nälän vastaiseen taisteluun. Ravitsemustilanne alkoi parantua loppukesästä. Elokuun lopulla ja syyskuussa saatettiin jakaa voinappeja ja maitoakin. 

---

Jatkosodan aikaisten poliittisten vankien leirikokemuksia ja ravintoa on sivuttu esimerkiksi teoksessa "Ruma sota", Sari Näreen kirjoittamassa artikkelissa sivulta 249 eteenpäin:

Näre, Sari. ; Kirves, Jenni.
Ruma sota : talvi- ja jatkosodan vaiettu historia / Sari Näre & Jenni Kirves (toim.). Helsinki : Johnny Kniga, 2008
ISBN 978-951-0-32917-7 (sid.).
http://taisto.linneanet.fi/vwebv/holdingsInfo?bibId=102432


Ystävällisin terveisin,
Maanpuolustuskorkeakoulun kirjasto
