Etsin erästä kirjaa, jonka olen joskus 90-luvulla lukenut, se oli lainassa Hgin Pasilan kirjastosta. Kirja teki niin suuren vaikutuksen, että haluaisin yrittää saada sen jotenkin käsiini. En muista kirjan enkä tekijän nimeä. Olen yrittänyt etsiä sitä kirjaston nettipalvelusta joillakin hakusanoilla, mutta ei ole tärpännyt.
Kirja oli irlantilaisen traveller´-naisen elämänkerta. Tätä traveller-nimitystä käytettiin paljon, siis kiertelevä kansanryhmä. Kirja oli uskomaton selviytymistarina väkivaltaisen juopon miehen ja valtavan lapsilauman kanssa.
Tapahtumapaikkoja mm. Galway, Limerick, Mayo. Kirjan nimessä oli ehkä alaotsikkona "Nan´s story" tms ja päähenkilön nimi siis ehkä oli Nan tai Nanny.
Mahtaisiko kyseessä olla Sharon Gmelchin teos  Nan: the life of an Irish Travelling woman. London : Pavanne/Pan Books, 1987. Ainakin sisältö tuntuu vastaavan kuvausta. http://www.amazon.com/Nan-Life-Irish-Travelling-Woman/dp/0881336025
http://www.waveland.com/Titles/Gmelch-Nan.htm
Valitettavasti teosta ei enää näytä pääkaupunkiseudun yleisistä kirjastoista löytyvän. Varastokirjastossa (Kuopiossa) kirja on, ja se on mahdollista tilata kaukolainana Helsinkiin. Kaukolainapyynnön voi tehdä Internetissä osoitteessa http://www.lib.hel.fi/forms/kaukopalvelupyynto.asp
