Sisäisen yrittäjyyden edut ja haitat työnantajan/työntekijän näkökulmasta - oman työn arvostus ja arviointi suhteessa kokonaisuuden osiin?
Sisäisestä yrittäjyydestä on kirjoitettu ainakin seuraavat teokset: Heinonen, Jarna: Sisäinen yrittäjyys: uskalla, muutu, menesty (v.2002), Heinonen, Jarna: Kohti asiakaslähtöisyyttä ja kilpailukykyä: sisäinen yrittäjyys kunnallisen yksikön muutoksessa (väitöskirja v. 1999), Anttiroiko, Ari-Veikko: Sisäinen yrittäjyys julkisissa organisaatioissa: sisäinen yrittäjyys julkisen hallinnon tehokkuuden ja vaikuttavuuden parantamisen keinona (v. 1997) ja Koiranen, Matti: Sisäinen yrittäjyys: innovatiivisuuden, laadun ja tuottavuuden perusta (v. 1994). Teosten nimistä voi jo päätellä, että niissä suhtaudutaan sisäiseen yrittäjyyteen lähinnä vain positiivisena asiana. Ehkä vähän särmikkäämpää kuvaa saa artikkelitietokannoista. Sekä Aleksi että Arto ovat useimpien kirjastojen asiakasmikroilla käytettävissä. Aleksi antaa termillä sisäinen yrittäjyys 8 tietuetta ja Arto 3. Noista tietokannoista kannattaa hakea myös asiasanoilla työnarviointi ja yhdistelmällä työ ja arvostus.

