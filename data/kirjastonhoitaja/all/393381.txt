Haluaisin lukea ulkomaalaista kaunokirjallisuutta, joissa esiintyisi keijuja, peikkoja ja muuta satumaista. Mielellään kuitenkin aikuisten kirjallisuutta.
Suomennettua  sadunomaista kaunokirjallisuutta, mm. keijuista ja peikoista  aikuislukijoille sekä islantilaisia taruja voit etsiä KYYTI-tietokannasta (www.kyytikirjastot.fi) internetistä asiasanoina, yksi asiasana kerrallaan,  esim. keijut, peikot, saagat, kansankertomukset, Islanti.

Kouvolan kaupunginkirjasto-maakuntakirjaston kokoelmassa on mm. Tytti Träffin suomeksi toimittama KEIJUJA: ANTOLOGIA  RUNOA JA PROOSAA. Kouvolan pääkirjaston aikuistenosaston fantasiakirjallisuuden kokoelmassa  on niin ikään teoksia seuraavilta kirjailijoilta:
Didier CAUWELAERT
Eoin COLFER
Jean RABE
Terry  PRATCHETT
R.A. SALVATORE

Erinomainen lähdeteos islantilaiseen kirjallisuuteen on vuonna 2001 ilmestynyt Seija Holopaisen ja Päivi Kumpulaisen toimittama antologia MEREN NEITOJA JA MEREN MIEHIÄ. ISLANTILAISTA KIRJALLISUUTTA VIIDELTÄ VUOSIKYMMENELTÄ. Kirjan lopussa on luettelo islannista käännetystä kirjallisuudesta mm. sivulta 267 alkaen  SAAGAKIRJALLISUUDEN luettelo.
Kaikki siinä luetellut  saagakirjat sisältyvät Kouvolan kaupunginkirjasto-maakuntakirjaston kokoelmaan.

