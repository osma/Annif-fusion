Löytyisiköhän teiltä listaa Suomen sotasairaaloista 1939-1945? Lähinnä Kollaan ja Savonlinnan seudun sotasairaalat kiinnostavat.
Hyvä asiakas,
Oheiseen luetteloon on poimittu tietoja eri lähdeteoksista keskittymällä toivomaanne alueeseen laajennettuna. Välirauhan tilannetta emme onnistuneet selvittämään. Tällöin luonnollisesti mahdolliset luovutetuilla alueilla sijainneet sairaalat siirrettiin muualle ja järjestettiin muutoinkin uudelleen. 

Jatkosota:
13.SotaS Viipuri/Lapinjärvi
17.SotaS Mikkeli
19.SotaS Savonlinna/Joroinen
22.SotaS Joensuu
25.SotaS Pälksaari
38.SotaS Lieksa
43.SotaS Rauha
66.SotaS Äänislinna
67.SotaS Salmi
68.SotaS Sortavala (peitelukukirjaan korjattu käsin: Joroinen)
64.Sv.S Viipuri (Sotavankisairaala)
65.Sv.S Lappeenranta (Sotavankisairaala)
Lähde: Jatkosodan historia osa 6, WSOY 1994; Pentti Kopsa: Kenttäposti 1941-1945, Helsinki 1991; Peiteluvut ja Kenttäpostiosoitteet kirja no 6. (1944).

- Talvisodan osuutta, joka oli hankalampi, löytyi seuraavasti (epätäydellinen luettelo):
16.SotaS, liitetty 47:aan, Sortavala
12.SotaS -> 50., Viipuri, Parikkala -> Kauhava
13.SotaS Lappeenranta
17.SotaS Mikkeli
23.SotaS Nurmes
24.SotaS Värtsilä
37.SotaS Ilomantsi

Lähde: Teuvo Rönkkönen: Talvisodan kenttäposti. Maavoimien osoitejärjestelmä.

Sotasairaaloita lakkautettiin, siirrettiin ja perustettiin sodan aikana tarpeen ja tilanteen muuttuessa. Ehdotamme, että laajempien ja tarkempien tietojen saamiseksi ottaisitte yhteyttä Kansallisarkiston Sörnäisten toimipisteeseen (Helsinki, entinen Sota-arkisto), jolla on hallussaan sotia koskeva arkistomateriaali.
http://www.arkisto.fi/fi/yhteystiedot/#kansallisarkisto
