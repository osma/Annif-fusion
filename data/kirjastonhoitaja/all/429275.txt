Etsin kaunokirjallisia teoksia erilaisuudesta. Kyse ei ole vammaisuudesta tai sukupuoli-identiteetistä eikä pakolaisuudesta vaan massasta poikkeavasta oman tien kulkijasta, sivullisuutta kokevasta ihmisestä. Sinuhe egyptiläinen oli yksi sellainen. Mitä muita voisi olla?
Esimerkiksi nämä romaanit kertovat sivullisuudesta kukin omalla tavallaan:

Kristina Carlson: William N. päiväkirja
Muriel Barbery: Siilin eleganssi
Anne Brontë: Agnes kotiopettajatar
Lars Gustafsson: Mehiläishoitajan kuolema
Truman Capote: Aamiainen Tiffanylla
Michel Houellebecq: Maasto ja kartta
Reidar Palmgren: Sudenmarja

Helmet-hakua www.helmet.fi voit käyttää niin, että laitat hakusanaksi jonkin näistä kolmesta sivullisuus/ulkopuolisuus/vieraantuminen and kaunokirjallisuus, niin saat varsin runsaasti teemaa käsitteleviä kirjoja. Myös Kirjasammosta voi etsiä näillä samoilla hakusanoilla www.kirjasampo.fi.

Ulkopuolisuuden teemasta on myös kysytty täällä aikaisemmin. Tässä vastaus: http://www2.kirjastot.fi/kysy/arkistohaku/kysymys/?ID=90631465-c756-451d-a102-de5d6d0ced18
