Hei,
Tiedustelisin millä perusteilla kirjoja pistetään myyntiin ja voidaanko kirjoista tehdä erikseen myyntipäätöksiä jos kirjalle löytyy halukas ostaja?
Haluaisin kirjahyllyyni Oskar Reposen Kaasukammion varjossa sekä Art Spiegelmanin Maus 1 ja 2- sarjakuvalehdet joko suomeksi tai ruotsiksi. En ole näitä löytänyt mistään kiertämästäni antikvariaatista joten pistän toivoni kirjastojen varastoihin.
Kirjastossa laitetaan kirjoja myyntiin sitä mukaa, kun niitä poistetaan kokoelmista, jotta uusille kirjoille tulisi tilaa. Joskus poistettuja kirjoja saatetaan kerätä erityistä myyntipäivää varten varastoon. Kirja saatetaan poistaa, jos se on tietosisällöltään vanhentunut, jos asiakkaat eivät ole pitkään aikaan lainanneet sitä tai jos kirja on huonossa kunnossa. Syyt eivät ole kuitenkaan automaattisia: kirjastot pitävät varastoissaan myös vanhaa tietokirjallisuutta, vähemmän liikkuvia mutta tärkeiksi katsottuja kirjastoja saatetaan varastoida ja tarpeen mukaan huonokuntoisia kirjojakin korjataan.

Kirjaston poistopäätökset tehdään kirjaston ja sen kokoelmien lähtökohdista, ei siksi, että joku asiakas haluaisi ostaa jonkin tietyn kirjan. Päinvastoin, jos kirjaa kohtaan on kiinnostusta, se kannattaa toki pitää kokoelmissa eikä poistaa.

Kysymiäsi teoksia olisi kyllä myytävinä Internetin kauppapaikoissa. Reposen ”Kaasukammion varjossa” löytyy esimerkiksi tällä vastaushetkellä osoitteista http://www.huuto.net/fi/showlist.php3?odir=a&sellstyle;=K&status;=N&classification;=0&stype;=A&tits;=Kaasukammion%20varjossa%20&sprice;=&eprice;=&s;_ltime=0&e;_ctime=0&seller;=&location;=&bidder;=, http://www.huutokauppasampo.fi/index.php?search=Kaasukammion+varjossa, http://www.hietsunkirjat.net/kirjat/historia.htm ja http://www.aitanaarteet.1g.fi/sotahistoria.htm. Spiegelmanin Maus I ja II löytyvät suomeksi esimerkiksi osoitteista http://www.like.fi/rosebud/kirja.php?detail_id=7042, http://sarjakuvantoivo.fi/index.php?page=shop.product_details&category;_id=31&flypage;=flypage.tpl&product;_id=568&option;=com_virtuemart&Itemid;=1&vmcchk;=1&Itemid;=1 ja http://www.huuto.net/fi/showlist.php3?odir=a&sellstyle;=K&status;=N&classification;=0&stype;=A&tits;=Spiegelman%20Art&sprice;=&eprice;=&s;_ltime=0&e;_ctime=0&seller;=&location;=&bidder;= sekä ruotsiksi osoitteesta http://www.bookplus.fi/kirjat/spiegelman%2c_art/maus_%3a_en_%c3%b6verlevandes_historia._1_min_far_bl%c3%b6der_historia_%3b_2_och_h%c3%a4r_b%c3%b6rjade_det_sv%c3%a5ra-4189194. Muitakin ostopaikkoja saattaa löytyä, mutta nuo tulivat ensimmäisinä vastaan.

Internetissä kirjojen tarjonta on huikea, ja usein erilaisia ostovaihtoehtoja löytyy yksinkertaisesti laittamalla Googleen kirjan nimen ja tekijän. Hakusanalla ”antikvariaatti” tai ”antikvariaatit” saa tarvittaessa tuloksia kohdistumaan enemmän divarien tarjontaan.
