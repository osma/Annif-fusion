Olen yrittänyt ikuisuuden muistella yhden kirjan nimeä, mutta en millään saa päähän, eivätkä vanhemmat muista. Pienenä iskä aina luki meille siskoksille sellaista paksuhkoa satukirjaa, jossa oli erilaisia eläinsatuja. Ei niitä perinteisiä, vaan vähän modernimpia. Muistan niistä vain yhden hämärästi, sadun pingviiniperheestä, jossa oli muistaakseni 3 tai 4 pingviinilasta. Niiden koti näkyi yhdellä sivulla/aukeamalla ja siinä oli tavallaan sivuleikkauksena koko koti kaikkine kerroksineen, yhden pikkupingviinin huone oli vähän sekainen ja se pingviini olin minä. Iskä kun luki tarinaa niin, että pingviinit = me siskokset. 

Tahtoisin kuollakseni tietää, mikä kirja se oli, jotta voin lähteä etsimään sitä! Se oli mulle lapsena tosi tärkeä.
Kyseessä lienee Anne-Marie Dalmais’n kuvakirja ”12 iloista eläinperhettä” (Sipoo : Kolibri, 1991) tai ”Matkalla maailmalla” (Helsinki : Kirjalito, 1998). 

Pingviiniperheestä kerrotaan molemmissa kirjoissa: toisessa tarinan nimenä on Jääkimpaleen perhe, toisessa Lumen ja jään maassa. Teksti on vähän erilainen, mutta kuvitus sama. ”12 iloista eläinperhettä” (1991, 144 s.) on vanhempi ja ohuempi kuin ”Matkalla maailmalla” (1998, 241 s.)
