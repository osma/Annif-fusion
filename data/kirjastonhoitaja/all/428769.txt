TV2:ssa 5.1.2012 ja TV1:ssä 1.5.2012 tuli ohjelma Ilta Pietarissa. Siinä esitettiin kappale "Ilta satamassa". Laulajina Tomi Metsäketo ja venäläinen laulajatar. Ohjelma on poistunut Areenasta.

Rymättylän kirjaston asiakas haluaisi tietää kappaleen säveltäjän, sanoittajan ja sen löytyykö tätä miltään levyltä kuunneltavaksi. Nuotitkin hän haluaisi löytää, jos mahdollista. Osaisiko kukaan auttaa?
Erkki Junkkarinen on levyttänyt Ilta satamassa -nimisen kappaleen. Kappaleen on säveltänyt Toivo Kärki ja sanoittanut Kullervo. Laulu löytyy mm. LP-levyltä Erkki Junkkarinen 2 (Sävel SÄLP 627). Nuotteja ei löytynyt.
