Miksiköhän Helsingin kaupungintalon ovi on merkityksellinen? Olisikohan jokin historiallinen syy?
Helsingin kaupungintalossa on alun perin toiminut Hotelli Seurahuone. Talon on suunnitellut arkkitehti Carl Ludvig Engel ja se valmistui v. 1833. Kaupungintalo sijaitsee Leijona-korttelissa eli Helsingin kaupungintalo-korttelissa. Rakennus avattiin kaupungintalona vuonna 1932. Siinä on uusklassinen julkisivu ja sen tyyli edustaa arkkitehdin mukaan "toscanalaista" tyyliä.

En löytänyt mitään erityisen merkityksellistä kaupungintalon oveen liittyen. Kysymyksesi on ilmeisesti partiolaisten 'Hiipivä Haamu'-tehtäviä. Helsingin kaupungin Virka-Infon tietojen mukaan ovi on merkityksellinen siksi, että se on kaupungintalon ulko-ovi,ja onhan kaupungintalo merkittävä tapahtumien ja kutsuvierastilaisuuksien, joskus jopa valtiovierailuiden paikka. Tuo yksi ovi ei eroa julkisivun muista pääsisäänkäynnin rinnakkaisovista mitenkään.

Lisätietoa kaupungintalosta voit saada mm. teoksista:
TEKIJÄ	Kolbe, Laura
TEOS	Helsingin kaupungintalo : historiaa ja herkkuja = Helsinki City Hall : history and fine food / Laura Kolbe, Pekka Puhakka ; [englanniksi kääntänyt = English translation: Malcolm Hicks]
JULKTIEDOT	Helsingissä : Otava, 2008

TEOS	Kaupungin Leijona-sydän = Stadens Lejonhjärta = The Lionheart of the City / [toimitus = redaktion = editing ... Sinikka Vainio]
JULKTIEDOT	[Helsinki] : Helsingin kaupunginmuseo,  1998
ULKOASU	200, [1] s. : kuv., kartt. ; 22 x 25 cm
SARJA	Narinkka, ISSN  0355-9106 ;  1998

Katso myös linkki: http://www.hel2.fi/ajankohtaista/Hki_Leijona08fi.pdf
