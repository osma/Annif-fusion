Mistä löytäisin tietoa kierrätyksen ja jätehuollon historiasta Suomessa ja Neuvostoliitossa/Venäjällä? Yritän kartoittaa kuinka kauan kummassakin maassa on kestänyt kaikki samaan astiaan -ajattelu. 

Löysin netistä vain paperinkeräyksen historiaa 
( http://www.paperinkerays.fi/yritys/tietoa-yrityksesta/historia )
ja Pikistä en yhtään mitään. Muistelen että Helsingissä oli joskus näyttely Neuvostoliiton aikaisesta alusvaatemuodista, joka perustui vahvasti kierrättämiseen, koska uutta ei juuri ollut saatavilla.
Hakusanoilla jätehuolto ja historia Piki-verkkokirjastosta löytyy 15 teosta mm. nämä:

Oiva Turpeisen ja Jyrki Lehikoisen teos Kunnallistekniikkaa Suomessa keskiajalta 1990-luvulle, Suomen kuntatekniikan yhdistys, 1995.

Anna-Maija Urkolan artikkeli Jätehuoltoa puoli vuosisataa sitten löytyy Tammerkoski-lehdestä (1990: 7 ss. 28-29) jota julkaisee Tampere-seura. Lehti löytyy ainakin Tampereen pääkirjaston varastosta.

Ympäristön tila ja suojelu Suomessa, 2008, Gaudeamus tekijöinä Jari Lyytimäki, Harri Hakala ja Jari Välimäki. Teosta löytyy useista PIKI-kirjastoista.

Jätettä ei jätetä [Videotallenne] : jätehuollon vuosisata Pirkanmaan jätehuolto, 2004.

PIKIstä löytyy ainakin pari teosta joiden asiasanoissa mainitaan ympäristönsuojelu ja tai jätteiden käsittely Neuvostoliitossa: Arbatovin teos Ekologia, 1998, julkaisijana Uutistoimisto APN sekä Maailman tila 1991 : raportti kehityksestä kohti kestävää yhteiskuntaa, 1991, Gaudeamus.

Lisää Venäjän jätehuollon historiasta voisi kysyä vaikka Syklistä eli Suomen ympäristöopistosta ja erityisesti Natalia Ripatilta joka työskentelee erikoissuunnittelijana Syklissä ja hänen erikoisalueenaan on yhteistyö Venäjän kanssa. Sähköpostiosoite Natalialle natalia.ripatti@sykli.fi
