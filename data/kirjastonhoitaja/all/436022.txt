Hei, yritän epätoivoisesti löytää kirjaa, jonka luin yläasteikäisenä, eli vuosina 2006-2009. Muistelisin, että kirjalla oli suomalainen kirjailija, mutta nimeä en muista, sen sijaan muistan mitä kirjassa tapahtui, en vaan minkäänlaisella hakemisella ole sitä löytänyt. 
Kirjassa siis pojalle on tapahtunut onnettomuus muistaakseni jääkiekossa, jonka seurauksena hän ei pysty enää pelata. Siitä johtuen hän ilmeisesti masentui, ja lakkasi puhumasta. Hänen äitinsä vie hänet jonkinlaiseen nuorisokotiin, jossa on muita nuoria, joilla omia mielenterveysongelmiaan. Yksi ajanvietteistä oli esimerkiksi mattojen kutominen erillisessä rakennuksessa. Lopuksi poika oli saanut ystäviä täältä kodista ja taisi muistaakseni puhuakin. Tiedän että tämä kuulostaa kovin epämääräiseltä selitykseltä, mutta tämänhetkiseen koulutukseeni tarvitsisin tätä kirjaa, sekä siksi että se oli mielestäni loistava. Kiitos jo etukäteen.
Kaivattu kirja saattaisi olla Tuija Lehtisen Ihan pihalla (Otava, 2003). Se on kertomus neljästä nuoresta Perhekoti Tuulikanteleessa. Yksi heistä on tulevaisuudenuskonsa menettänyt ja puhumattomaksi lukkiutunut "kaukalon ex-kuningas" Jiri, jonka lupaavasti alkanut jääkiekkoilijan ura ja ammattilaishaaveet ovat kariutuneet nilkan murtumiseen.  

http://www.kirjastot.fi/fi-fi/tietopalvelu/kysymys.aspx?ID=a0c9493a-7da1-4fb4-847d-e7c6299e6669
