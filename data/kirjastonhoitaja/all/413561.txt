mitä kirjoja kannattaisi lainata opinnäytetyöni tekoon, aiheenani on kauneudenhoitoyritykset+palvelut?
Kun ryhdyt kokoamaan aineistoa opinnäytetyötäsi varten kannattaa tehdä mind-map-tyyppinen avainsanakartta ja tutkia Vesa-verkkosanastosta mitä asiasanoja aiheesta käytetään. Samalla havainnollistat aihetta paremmin ja voit rajata sitä, sillä aiheesi on melko laaja. Kun löydät sopivia kirjoja katso myös lähdeluettelon anti. Aluksi kannattaa tutustua oman oppilaitoksen kirjaston aineistoihin ja sitten etsiä muista lähteistä. 

Seuraavilla asiasanapareilla voit etsiä kirjastomme Jokunen-aineistotietokannasta (http://jokunen.jns.fi/?formid=form2) itsellesi sopivia kirjoja. Kauneudenhoito ja historia, kauneudenhoito ja kulttuurihistoria, kosmeettiset tuotteet ja historia, kauneudenhoito ja meikkaus. Voit etsiä samoilla asiasanoilla myös aiheeseen liittyviä artikkeleita kirjastossamme käytössä olevasta Arto-artikkelitietokannasta. Katso Frank-monihausta http://monihaku.kirjastot.fi/ löytyykö sieltä sinua kiinnostavaa aineistoa. Valitse kaikki ammattikorkeakoulukirjastot ja etsi asiasanoilla kosmetologit sekä kauneudenhoito historia. Ainakin osan niistä kirjoista voi kaukolainata.

Seuraavalla nettisivulla kerrotaan yleisesti kauneudenhoitoalasta ja sen historiasta: http://www.kosmetologikoulu.com/  ks. myös Turun AMK:n  hyvinvointipalveluiden opiskelijoiden verkkolehden artikkelit http://hyve.turkuamk.fi/arkisto/  Yksi kirja josta voisit aloittaa on Saija Kannisto-Junkan: Puuteria & papiljotteja : kauneuden, kosmetiikan ja kampaamoalan historia.

Aiheesta on kysytty aiemminkin Kysy kirjastonhoitajalta -palvelusta. Katso asisanalla kauneudenhoito http://www.kirjastot.fi/tietopalvelu/arkisto.aspx
