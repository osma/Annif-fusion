Hei, 

Mistä löytäisin tutkimuksia internet-markkinoinnista (väitökset, gradut)? Teen lopputyötä verkkomarkkinoinnista, jossa analysoin verkkosivujen markkinointia ja  käytettävyyttä. 

PS. Löytyisikö sähköistä materiaalia?
Internetissä tapahtuvasta digitaalisesta markkinoinnista on julkaistu runsaasti tutkimuksia. Yksi paikka aloittaa haku on Kauppakorkeakoulun Helecon Mix taloustieteellinen tietokanta, joka on käytettävissä mm. Helsingin kaupunginkirjaston asiakastietokoneilla. Tietokantaan sisältyvät myös gradut,väitöskirjat ja artikkelit. Yhdisteltäviä hakusanoja voisivat olla www-sivut, markkinointi, mainonta, internet, verkkokauppa, verkkomainonta, digitaalinen markkinointi, käytettävyys.
Yliopistokirjastojen yhteistietokanta Lindasta voi hakea tarkennetulla haulla samoja hakusanoja käyttämällä. http://linda.linneanet.fi/F/IV8KNTPY2536S8PJP1JFSB4PXYHEKRGEI5YEQUFJHUR9G3UBT6-02022?func=find-d-0
Helsingin yliopiston Helka-tietokannasta voi hakea samoilla kriteereillä kuin edellä mainituista. https://helka.linneanet.fi/cgi-bin/Pwebrecon.cgi?PAGE=bbSearch&SEQ;=20110409105927&PID;=ovTJH5-1Z5kFlu07BCmIAeTarD9Hol
Opinnäytteet ja väitökset saa esiin hakusanoilla opinnäyte tai väitöskirja.
E-thesis-palvelu julkaisee Helsingin yliopiston opinnäytteitä ja sarjajulkaisuja. https://helda.helsinki.fi/handle/10138/17738
Pääkaupunkiseudun kirjastojen HelMet-tietokannasta voi hakea aineistoa em. hakusanoja käyttäen http://www.helmet.fi
