Muistan hämärästi 60-luvun puolivälin paikkeilta mustatavalko-tv:stä itseäni kovasti koskettaneen kohtauksen elokuvasta/näytelmästä, jossa nuorimies (sankari?) kuoli puukoniskuun maalaistalon pihalla. Mikähän ohjelma voisi olla kyseessä? Voiko 60-luvun TV-ohjelmatietoja lukea jossain (netissä)?
Ylen ja Kavin arkistoista ei löytynyt tähän kysymykseen vastausta. Maalaistalosta ja puukotuksesta tulee väistämättä mieleen Ihmiset suviyössä -elokuva, vaikka siinähän puukottaja oli nuori mies (Nokia) eikä puukotettu. Ohjelmien esitystietoja ei löydy netistä, niitä pystyy selaamaan mikrofilmatuista tai arkistoiduista lehdistä kirjastoissa paikan päällä. Esim. Kansalliskirjastossa on mikrofilmattuja lehtiä, samoin Helsingin kaupunginkirjaston pääkirjastossa Pasilassa. 

Televisiosarjoista löytyy jonkin verran tietoa Ylen Muistikuvaputki-sivustolta, http://yle.fi/vintti/yle.fi/muistikuvaputki/muistikuvaputki/index.htm
sekä Wikipediasta
http://fi.wikipedia.org/wiki/Luokka:Televisiosarjat .
Elokuvista löytyy tietoa Elonetistä
http://www.elonet.fi/fi
ja IMDb:stä,
http://www.imdb.com/
Televisioteatterin tuotantoja löytyy Elonetistä, http://www.elonet.fi/fi/yhtio/716126 sekä jonkin verran Yle:n Elävästä arkistosta, http://yle.fi/elavaarkisto/haku/#/organisaatio/Televisioteatteri .
