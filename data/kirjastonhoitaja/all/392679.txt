Kumppanuuteen liittyviä kirjoja. Ståhle-Laento: Strateginen kumppanuus on jo hankittu.
Oletan sinun etsivän kirjallisuutta lähinnä liiketaloudelliselta kannalta. Haku asiasanalla kumppannuus tuottaa Lahden kaupunginkirjaston aineistotietokannasta http://kirjasto.lahti.fi/riimi/zgate.dll?SFORM?1&374320353&default;&default; viitelistan josta sopivin teos aiheeseesi näyttäisi olevan jo löytämäsi kirja. Myös Satu Kiiskisen teos Prosessien johtaminen ja ulkoistaminen (WSOY, 2002) käsittelee kumppanuutta  liiketaloudellisena käsitteenä.
Hakutulos sisältää myös muita viitteitä joiden sopivuus aiheesi selviää osittain kirjojen tarkempiin tietoihin sisältyvistä asiasanoista. Voisit käyttää haussasi asiasanana termiä kumppanuus. Myös termeillä verkostoituminen ja yritykset sekä yhteistyö ja yritykset löytyy mahdollisesti aiheeseesi liittyvää kirjallisuutta.

Haut Helecon Nordic tietokannasta ja Linnea tietokannoista tuottavat huomattavasti laajemman tuloksen. Tässä muutamia esimerkkejä löytyneistä viitteistä:
- Vesalainen, Jukka: Kaupankäynnistä kumppanuuteen. Metalliteollisuuden kustannus, 2002.
- Lindqvist, Mikko: Ketjuliikesuhteen kehittäminen partnershiptoiminnaksi. Case Musta Pörssi. Pro gradu. Vaasa, 2002
-Kurki, Janne: Ykköspartneri tavararyhmähallinnan menestyksellisyyden kehittäjänä. HKKK gradu, 2000.-
Tarkemman listauksen voit halutessasi pyytää tietopalvelusta. Valitettavasti suurin osa löytyneistä viitteistä näyttäisi olevan saatavissa Lahteen vain kaukolainana.

