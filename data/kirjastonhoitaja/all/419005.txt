Hei, minulla on kirjan nimi, sekä tekijä hukassa. Luin tätä lasten / nuorten kirjaa kun olin ala-asteella, eli tuossa 90-luvun alussa. Kirja oli suomenkielinen, mutta mielestäni suomennettu. Tässä kirjassa ratkottiin erilaisia mysteereitä, esimerkiksi piti löytää reitti kivikon halki "linnaan", kun nousuvesi oli matalalla. Muistaakseni nimi oli kummitus-jotain... Mutta idea oli siis ratkoa erilaisia juttuja, tehdä siis salapoliisin työtä. Ja jos vielä muistan oikein, niin mielestäni näitä oli ainakin 2 erilaista. Tämä mitä kuvailin, oli sinikantinen, hieman leveämpi kuin A4. Mikäköhän tämä kirjan nimi olisi ollut kun niin haluaisin sellaisen vielä löytää jostain!
Yllätysmatkat (Tammi, 1989) ja Kummitusmatkat (Tammi, 1991) sisältävät seikkailukertomuksia, joihin lukija voi osallistua tehtäviä ratkaisemalla. Molemmat kirjat ovat syntyneet useiden tekijöiden yhteistyön tuloksena, joten kirjastotietokannoista niitä kannattaa hakea mieluummin kirjojen kuin tekijöiden nimillä.
