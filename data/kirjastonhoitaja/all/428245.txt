Hei!
Teen parhaillani gradua siitä miten saamelaisia esitetään suomalaisissa koulukirjoissa. Haluaisin tiedustella onko suomalaisissa kirjastoissa missään päin koulukirjoja arkistoituina? Mahdollisesti Helsingissä ja Oulussa? Jos on, niin löytyykö sekä vanhoja että uusia kirjoja?
Kiitos
Ainakin täältä kannattaa kysyä tarkemmin:

Lastenkirjainstituutti
- 1.470 niteen aapis- ja lukukirjakokoelma
#link::13095aa4-e8ae-47ff-bac2-dea81f38e2a5::http://www.lastenkirjainstituutti.fi::linkend#

Käyttäytymistieteiden kirjasto / Helsingin yliopisto, oppimiskeskus Minerva 
- kotimaisia peruskoulun ja lukion oppikirjoja oppiaineittain ryhmiteltynä 
-kansa- ja oppikoulun sekä kansalais- ja ammattikoulun oppikirjoja kouluasteittain järjestettynä
http://www.helsinki.fi/kirjasto/keskusta/palvelut/minerva.htm

Myös Oulun yliopiston tiedekirjasto Pegasuksessa on vanhoja oppikirjoja. Vanhin aineisto on saatavana ainoastaan lukusali- ja tutkijakäyttöön. 
http://www.kirjasto.oulu.fi/index.php?id=90

Helsingin yliopiston Kansalliskirjastossa on niin ikään vapaakappalekokoelma, jonne on arkistoitu periaatteessa kaikki Suomessa julkaistu kirjallisuus, myös oppikirjat.
#link::8e8fe71c-025a-4da1-8d12-dad1f86cd577::http://www.kansalliskirjasto.fi::linkend#

Yhteistietokanta Lindasta voit hakea kaikkien Suomen tieteellisten kirjastojen kokoelmista. Esimerkiksi hakusanat oppikirjat, kansakoulu, maantiede, Suomi  tuottivat seuraavanlaisen hakutuloksen:
http://linda.linneanet.fi/F/R8A4IYMQE7JXJA941H36GP893G2AHJYR9LMF3AFE5TL9L43LBT-01901?func=history-action&submit;_action=&set;_number=060161&action;_view.x=53&action;_view.y=8
Erilaisen tuloksen saat korvaamalla kansakoulun sanalla oppikoulu tai peruskoulu.
