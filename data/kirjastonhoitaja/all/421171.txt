Millä sanalla tai sanoilla kirjoitetaan "hung parliament" Suomen kielellä kun sellaista poliittista vaali tulosta käsitelään mm. lehdistössä? Esimerkkinä askettäinen vaalien tulos Englannissa.

Miten "hung parliament" sanaillaan suomeksi lauseen keskellä asiasta puhuttaessa?

Ymmärrän asian konseptin Englanniksi, mutta Suomeksi se ei sanoitettuna ole minulle vielä auennut.
Ilmaisun "hung parliament" sisältämän ajatuksen lähin suomenkielinen vastine lienee "päätöksentekoon kykenemätön parlamentti". Esimerkiksi Suomen kuvalehti käyttää tätä Britannian vaalitulosta kommentoidessaan: "Lopputuloksena on heikko, päätöksentekoon kykenemätön parlamentti, jota britit kutsuvat hung-parlamentiksi. Tällaiseen pattitilanteeseen jouduttiin viimeksi 1974." Kansan uutisten verkkolehti täsmentää tätä kyvyttömyyttä seuraavasti: "Mutta tänä keväänä alkoi näyttää mahdolliselta, että vaalien tuloksena syntyykin poikkeuksellinen 'hung parliament' eli parlamentti, jossa yhdelläkään yksittäisellä puolueella ei ole yli puolta paikoista hallussaan."

http://suomenkuvalehti.fi/jutut/ulkomaat/britannian-vaalit-epaselva-tulos-epaselva-tulevaisuus
http://www.kansanuutiset.fi/uutiset/ulkomaat/2210819/kahden-puolueen-ylivalta-murtuu-britanniassa
