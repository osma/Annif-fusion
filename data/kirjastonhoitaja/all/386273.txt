Teen gradua vakuutussopimusten kielestä (kielenä suomi), ja etsin kirjallisuutta, joka käsittelee nimenomaan sopimusten kieltä. Virkakieltä, hallinnonkieltä ym. koskevaa kirjallisuutta kyllä löytyy, mutta nimenomaan sopimusten kieltä koskevaa ei löydy. Etsin siis jotain sopimusten laadintaan annettuja ohjeita, sopimuskieltä koskevaa kritiikkiä tai aiheesta tehtyjä tutkimuksia.
Nimenomaan vakuutussopimusten kielestä ei oikein löytynyt tukimuksia. Vakuutusalan kieltä sen sijaan käsittelevät seuraavat teokset:

Affärskommunikation i försäkringsbranschen / Marianne Tervonen (red.), 1995
Miettinen, Irma: Vakuutusalan liikeviestintä, 1991 
Nuotio, Olli: Vakuutusalan asiakirjamalleja, 1983     
Kirjavainen, Satu: Vakuutusala sanomalehtien yleisönosastoissa, 1990. Pro gradu, tiedotusoppi, Helsingin yliopisto.
Kivistö, Maarit: "Kuka tappo eiliset pennut" - vakuutussanaston muodostusta ja semantiikkaa,  1994.  Suomen kielen pro gradu -tutkielma. Tampereen yliopisto
Laurila, Mira: En grund som alla behöver : en analys av stil och läsbarhet i Skandias och Holmias försäkringsfoldrar , 1999.  Pro gradu -työ.  Tampereen yliopisto, filologian laitos II, pohjoismainen filologia
Lyytikäinen, Johanna: Moraalisen uhkapelin torjuntakeinot vakuutussopimuksissa, 1998. Tutkielma, Rikos- ja prosessioikeuden sekä oikeuden  yleistieteiden laitos (vakuutussopimukset, kuluttaja)

Lisäksi Kuluttajien vakuutustoimistossa, puh 09-6850120, voidaan harkinnan mukaan auttaa tutkijoita materiaalin hankkimisessa. Siellä on mm. romppu Vakuutuslautakunnan lausuntoja. Sama romppu on käytettävissä myös Eduskunnan kirjastossa.
