Kysyisin miksi tietokoneen näytöllä (RGB) ja neliväripainotuotteessa (CMYK) on käytössä nämä kaksi eri väriavaruutta.
RGB-värimalli on käytössä näytöissä, digitaalikameroissa ja skannereissa. Nimi tulee pääväreistä eli Red, Blue, Green. Värijärjestelmä on summaava eli additiivinen, mikä tarkoittaa, että värisävyt syntyvät värillisten valojen yhdistymisestä. Yhdistymisessä valon määrä lisääntyy. Värimalli sopii parhaiten näytölle, se koostuu punaisista, sinisistä ja vihreistä pisteistä, jotka näyttävät sulautuvan yhteen ja luovat vaikutelman eri värisävyistä.
CMYK-värimallin lyhenne tulee sekundaarivärejä tarkoittavista sanoista Cyan (syaani), Magenta (aniliininpunainen), Yellow (keltainen) ja Key color (musta). Malli on subtraktiivinen, eli se perustuu painovärin valon absortio-ominaisuuksiin. CMYK-väritilaa käytetään em. ominaisuuksiensa vuoksi nimenomaan tulostuslaitteissa ja painotuotteiden valmistamisessa. Koska näytön värijärjestelmä ja kirjapainon vastaava perustuvat eri menetelmään, eivät näytöllä näkyvät värit tulostu paperille sellaisinaan. Prosessia, jossa RGB-värimalli muutetaan CMYK:ksi nimitetään värierotteluksi.  (Lähteinä käytetty : EK, Jesper : Opi helposti kuvankäsittely internetissä. 1998. ja PIHLANKO, Jouni : Paint Shop Pro 5. 1999.)
Internetistä löytyy useita kysymääsi asiaa käsitteleviä sivustoja. Tässä pari esimerkkiä :
http://www.volantis.fi/sivut/color-theory.html#3
http://www.kamera-lehti.fi/jutut/digi1.html
