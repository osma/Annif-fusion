Aikakausilehtien kuvamateriaalin käyttö kollaasissa, joka on esillä julkisessa tilassa. Millaiset tekijänoikeudet lehtikuvissa on, eli voiko niitä käyttää ja laittaa esille julkiseen tilaan? Onko mainoskuva ja vaikkapa uutiskuva jostakin henkilöstä saman arvoisessa asemassa kuvamateriaalia ajatellen?
Tekijänoikeusasiat eivät ole yksiselitteisiä. Ne ovat paljon tapauskohtaisia. Esimerkiksi se, millaista kollaasia olet tekemässä, määrittää, tarvitaanko tekijältä (kuvaajalta)lupa kuviin. Onko tarkoitus tehdä taideteos? 

"Kuvakollaasi saattaa koostua esimerkiksi valokuvista, piirroksista ja maalauksista tai niiden osista. Kuvakollaasin on yltääkseen teostasoon oltava itsenäinen ja omaperäinen. Lähtökohtaisesti kollaasin tekemiseen tarvitaan kuitenkin kaikkien sen yksittäisten osien, teosten, oikeudenhaltijoiden lupa.  Jos uusi teos koostuu pienistä kuvadetaljeista, jotka sellaisenaan eivät yllä teostasoon, ei lupaa tarvita."
https://wiki.aalto.fi/display/copyright/1.2+Kuvakollaasi%2C+muunnelma+ja+kokoomateos 

Valokuvista sanotaan tekijänoikeuslaissa:

"Kaikki valokuvat saavat vähintään 50 vuoden lähioikeussuojan. Valokuvat, jotka ylittävät teoskynnyksen, saavat sen sijaan pidemmän tekijänoikeussuojan."

"Valokuvateos on valokuvaamalla tai valokuvaamiseen verrattavin tavoin valmistettu teos. Teoksina suojataan ne valokuvat, jotka ylittävät teoskynnyksen. Teoskynnyksen alle jäävät valokuvat suojataan tavallisina valokuvina. Valokuvalla on teosta lyhyempi suoja-aika."

Kuvalliset mainokset voivat sisältää myös valokuvia, jotka saavat aina lähioikeussuojaa. 
http://kuvasto.fi/kuvaoikeuksien-abc/ 

Kuvallinen mainos ja uutiskuva eivät siis poikkeaisi toisistaan tässä mielessä. Tässä kuvaaja on se, jolla on tekijänoikeus. Vain tekstiä sisältävä mainos on tekijänoikeusvapaata. 

Yleensä lehtien kuvamateriaalia voi käyttää siis vapaasti, jos julkaisusta on kulunut 50 vuotta. Kollaasin muodosta riippuu, voiko materiaalia käyttää vapaasti vai pitääkö kysyä lupa.
