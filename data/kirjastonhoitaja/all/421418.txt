Asun vuokralla kerrostalohuoneistossa, jossa on viimeisen vuoden ajan tehty iso putkiremontti. Asunnon omistaa taloyhtiö ja he suullisesti lupasivat vuokrasuhteen jatkuvan remontin jälkeenkin. Heti remontin valmistuttua minut kuitenkin sanottiin irti kuuden kuukauden irtisanomisajalla ja asunto laitetaan myyntiin. Sitä toki tarjottiin minullekin, mutta minulla ei ole varaa sitä ostaa.
Olenko nyt kuitenkin velvollinen päästämään kotiini kiinteistövälittäjät ja ostajaehdokkaat ja poistumaan kodistani aina kun soitto tulee? Olenko pakotettu antamaan valokuvata asuntoni, kun kiinteistövälittäjä haluaa laittaa kuvia asunnosta (jossa on minun tavarani ja kalusteeni) internettiin. 
Vuokrasuhteeni jatkuu kuitenkin vielä kuukausia.
Hei!

Huoneenvuokralain (1995)1 luvun 22§:n mukaan "jos huoneisto on tarkoitus myydä tai se on uudelleen vuokrattavissa, vuokranantajalla on oikeus näyttää huoneistoa vuokranantajalle ja vuokralaiselle sopivana aikana." Asuntomarkkinointiasetuksen mukaan asunnonesittelyllä tarkoitetaan lehti-, toimistonikkuna-,netti-, tai
suoramarkkinointiesittelyä, jossa asunnosta on ilmoitettava vähimmäistiedot.
Sinun kannattaa ottaa yhteyttä Asukasliittoon www.asukasliitto.fi puh. 0600 97272, josta saat tarkempia neuvoja.
