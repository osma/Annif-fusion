Onko kirjastotöihin vaadittavia informaatioalan opintokokonaisuuksia (20 ov / 35 ov tai mitä ovatkin nykyään) mahdollista suorittaa erillisopintoina aikuiskoulutuksessa tai työvoimapoliittisessa koulutuksessa vai eikö ole, ja jos on, niin missä? Vai täytyykö hakeutua tutkinto-opiskelijaksi ilman aikomusta suorittaa koko tutkintoa saadakseen ansioluetteloon pelkästään nämä laissa säädetyt opinnot? Mitä näihin opintoihin sisältyy? Sekään ei tunnu kovin helposti selviävän. Onko tosiaan selkoa saadakseen pakko ruveta soittamaan puhelimella yliopistoihin ja ammattikorkeakouluihin eri puolille Suomea?
Yliopisto- tai ammattikorkeakoulututkinnon suorittanut henkilö tarvitsee pätevöityäkseen kirjastoalalle 60 opintopisteen laajuiset korkeakoulutasoiset kirjasto- ja informaatioalan opinnot, jotka joko sisältyvät tutkintoon tai ne on suoritettu sen lisäksi. 

Kirjastoalan korkeakoulutason koulutusta tarjoavat Tampereen ja Oulun yliopistot ja Turun Åbo Akademi, sekä Oulun, Seinäjoen ja Turun ammattikorkeakoulut. Näissä korkeakouluissa opiskelu on normaalia tutkinto-opiskelua. 

Tampereen yliopistossa opiskellaan Informaatiotutkimuksen ja interaktiivisen media opinto-ohjelmaa. Opinto-opas ja tietoa opinnoista löytyy täältä:

http://www.uta.fi/sis/iti/index.html 

Oulun yliopistossa opiskellaan Informaatiotutkimusta:

http://www.oulu.fi/informaatiotutkimus/node/3582 

Åbo Akademissa oppiaineen nimi on Informationsvetenskap:

http://www.abo.fi/institution/media/22206/informationsvetenskapamnesstruktur20122013.pdf 

Ammattikorkeakoulujen opetusohjelmat löytyvät näiden linkkien kautta:

http://www.oamk.fi/koulutus_ja_hakeminen/nuoret_suomenkielinen/yhteiskuntatieteet_liiketalous_ja_hallinto/index.php?sivu=kirjasto
 
http://www.seamk.fi/Suomeksi/Koulutus/Koulutusalat/Kulttuuriala/Kirjasto-_ja_tietopalvelun_koulutusohjelma.iw3

http://www.turkuamk.fi/public/default.aspx?nodeid=8466 

Sen lisäksi joissakin avoimissa yliopistoissa ja kesäyliopistoissa voi suorittaa alan opintoja. Esimerkiksi Helsingin seudun kesäyliopistossa järjestettiin viime syksynä (2012) Informaatiotutkimuksen aineopinnot, joiden laajuus oli 25 opintopistettä. Sen lisäksi tarvitaan siis vielä loput 35 opistopistettä. Niiden järjestämisestä ei ainakaan vielä löytynyt tietoa. Tiedot aineopintojen kursseista löytyvät täältä:

https://helsinki.kurssit.eduplan.fi/index.php?lng=fi&p;=3&id;=59 

Eli pätevyyden saadakseen on joko hakeuduttava tutkinto-opiskelijaksi opiskelemaan vain tätä yhtä pätevyyden tuottavaa alaa (, mikä on ja on ollut aika yleinen tapa) tai osallistuttava avointen yliopistojen kursseille, joiden jatkumisesta ei aina ole tietoa.

Opintojen sisällöt, tiedekunnat ja koulutusohjelmat vaihtelevat kovasti korkeakouluittain, ja myös muuttuvat nopeastikin. Erillisopetuksena järjestettävästä koulutuksesta ei välttämättä tiedetä kovin paljon etukäteen. Siksi tiedot koulutusmahdollisuuksista vanhenevat nopeasti, eli opintoja suunnittelevan on joka tapauksessa etsittävä uusimmat tiedot itselleen. Kattava paketti löytyy kirjastot.fi:n sivuilta:

http://www.kirjastot.fi/fi-FI/kirjastoala/opiskelu/
