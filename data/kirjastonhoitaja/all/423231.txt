Onko kukaan suomalainen tutkinut lukemisen ja tiedonhankinnan vaikutuksia aivojen toimintaan? Jos on, kuka?

Olen lukenut Nicholas Carrin mietteitä internetin ja tietotekniikan yleistymisen vaikutuksista aivoihin ja haluaisin tietää, onko vastaavanlaisia tutkimuksia tehty hitaan tiedonvälityksen vaikutuksista. Ensisijaisesti suomalaiset tutkimukset aiheesta kiinnostavat.
Tämän vuoden Psykologia-lehden artikkelissa sanotaan mm. näin: ”harjoitus muokkaa aivojen rakenteita, toimintaa ja välittäjäainetoimintoja (nro  2, s. 188), eli varmasti tapa lukea ja hankkia tietoa vaikuttaa aivoihimme. Varsinaista tutkimusta aiheesta ei kuitenkaan löytynyt. Alla olevista artikkeleista voisit saada joitakin tiedonjyviä:

Se ei ole samaa lukemista / Ville Rauvola  (Parnasso, 2010, nro 6, s. 60-61)
Oppivat aivot / Sirpa Vahtera  (Psykologia, 2010, nro 2, s. 187-188)
Joko sinulla on teknoaivot : arjen tietotekniikka muuttaa aivojesi rakennetta / Gary Small, Gigi Vorgan (Tiede, 2009, nro 3, s. 18-23)

Aivan uuden tutkimuksen mukaan aivot laiskistuvat, jos teksti on liian helposti luettavaa. Tästä, ehkä yllättävästäkin tutkimustuloksesta voi lukea Verkkouutisten sivulta:

http://www.verkkouutiset.fi/index.php?option=com_content&view;=article&id;=46609:tutkimus-aivot-eivaet-muista-e-kirjoja-fontit-liian-helppoja&catid;=12:tiede-paeaeuutinen-&Itemid;=7
