Hei!
Olen tekemässä opinnäytetyötä lasten kasvusta ja kehityksestä tai  mikäli materiaalia ei löydy, niin sitten koulunkäyntiavustajan ammatista. Löytyykö materiaalia kummastakaan aiheesta tai edes jotakin aiheeseen liittyvää?
Lasten kasvusta ja kehityksestä on paljon kirjallisuutta.

Jotta löydät aiheesta juuri sinua kiinnostavaa kirjallisuutta niin voit hakea sitä itse kyytikirjastojen aineistohausta (tarkennettu haku): http://www.kyyti.fi/libdbsearch/. Kirjoita kohtaan Asiasanat/Aihe lapset ja kasvu tai lapset ja kehitys sekä klikkaa Luokka-valikosta Tietokirjallisuus ja sitten Haku. Tuloksena on 37 (lapset ja kasvu) ja 145 (lapset ja kehitys) teosta. Klikkaa Haun tulos -listalta sinistä teoksen nimeä niin näet Asiasanat/Aihe -kohdasta mitä teos käsittelee. Alempana on Saatavuustiedot, josta Kouvolan kaupunginkirjastoa klikkamalla näet missä Kouvolan kirjastossa teos on.
Koulunkäyntiavustajista on myös kirjallisuutta. Toimi kuten edellä mutta hae asiasanalla koulunkäyntiavustajat.
