Jos tytöllä on hyvä kannustava isä lapsuudessa, pärjääkö hän sillä perustalla myös aikuisuudessa, vaikka äitisuhde olisi ollut etäisempi. Muistelen, että sellaisesta olisi jossain viime vuosina ilmestyneessä oliko se suomalainen muistelma, mutta en ole löytänyt kirjaa. 
Isän ja tyttären suhdetta ja isän merkitystä tyttären kehitykselle ei ole toistaiseksi pohdittu niin paljon kuin äidin ja pojan suhdetta. Mutta kyllä tästäkin suhteesta aineistoa löytyy. Asiasanoja isät, tytöt, vanhempi-lapsisuhde eri tavoin yhdistelemällä pääkaupunkiseudun yleisten kirjastojen aineistotietokannasta http://www.libplussa.fi/ löytyi mm. seuraavat: 

Marone, Nicky: Isä ja tytär--miten isä auttaa tytärtään onnistumaan (1993) , Laurila, Anja: Isäni tytär--isäkuva ja naisen identiteetti (1997), Vesa Karosen toimittama Tyttö, nainen, naisellisuus - psykoanalyyttinen näkökulma (1992). Toisin, mutta tärkeästä näkökulmasta asiaa valaisee Rauni Siltasen kokoama Isänrakkautta vaille nainen--puheita terapiassa (1995). Kiinnostava on myös Marianna Laursonin toimittama Isä, elämäni ensimmäinen mies (1989), kirjassa erilaiset ja eri-ikäiset naiset kertovat isäsuhteestaan.                               |

Onkohan Elina Karjalaisen kirja Isän tyttö - lapsuuden muistelma (1999) elämäkertateos jota etsitte? Kuulin radiosta Karjalaisen haastattelun ja siinä hän kertoi kuinka paljon sairastellut ja varhain kuollut äiti jäi etäiseksi, isä sen sijaan oli läheinen ja tärkeä hahmo. 

