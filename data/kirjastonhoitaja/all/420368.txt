Hei,

yritin etsiä lähivuosina julkaistuja teoksia hakusanoilla ruostumaton terästeollisuus, ruostumaton terästeollisuus Euroopassa, Kiinan terästeollisuus. Samat myös englanninkielisenä. Hakukone ei löytänyt mitään muuta kuin "historiikkeja" tai materiaaleja käsitteleviä teoksia. Itse teollisuudesta en löytänyt teoksia.
Voitteko ystävällisesti kertoa, onko ko. teoksia kirjaston kokoelmissa.
Turun kaupunginkirjastosta löytyy teräksen valmistuksesta lähinnä historiikkeja kuten huomasitkin. Kannattaisikin kääntyä korkeakoulukirjastojen puoleen. Voit tarkastella heidän kokoelmiaan Linda -tietokannan (Yliopistokirjastojen yhteistietokanta) kautta #link::ee809965-4d2a-4516-82c3-5231ac753285::http://linda.linneanet.fi::linkend#

Valitse Lindasta tarkennettu haku. Voit käyttää asiasanana esim. "terästeollisuus" tai voit yhdistellä asiasanoja:  "terästeollisuus", "ruostumaton", "teräs", "valmistus". Voit myös hakea asiasanoilla "terästeollisuus" ja "Eurooppa" tai "terästeollisuus" ja "Kiina", jolla löytyy esim. teos 
Is China a risk or an opportunity for Europe? : an assessment of the automobile, steel, and ship, 2008. Tätä teosta on esim. Turun kauppakorkeakoulun kirjastossa.
