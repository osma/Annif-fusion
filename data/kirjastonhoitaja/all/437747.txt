Hei!  Etsin 88 vuotiaan äitini puolesta hänen kaipaamaansa runoa. Jos teidän kauttanne ei voi saada asiaani apua niin tiedättekö mistä voisin etsiä. Runon tekijästä ei ole tietoa.
Äitini on kansakoulussa joskus vuonna 1934-35 kuullut sitä mutta ei muista tilanteesta sen kummemmin ja että onko ollut koulukirjassa tai muuta.  Hän muistaa runosta katkelmia jotka kuuluvat jotenkin seuraavasti:
"Paavo pieni vaarinensa metsätietä kulki, aivan suunsa sulki. ( tässä välissä tekstiä ja sitten tämä Paavo kysyi vaariltaa tähdistä kun oli ilta ja pimeä) Vihdoin pitkän ajan päästä kysyen hän äänsi: Ovatko nuo (siis tähdet)  ikkunoita Luojan asuntoihin,  valot sieltä vilkuvatko kutsuellen noihin?   teksti jatkuu jota äitini ei muistanut  lopussa on vielä jotenkin seuraavasti: Paavo vielä miehenäkin lempii tähtiöitä."
Kiitos jo etukäteen vastauksesta tai vinkistä mistä voisin kysyä/löytää kyseisen runon.
Runo "Paavon mietteet" löytyy sävellettynä nuoteista Lahtinen, J. N.: Alakansakoulun laulu- ja laululeikkikirja (toimittaneet J. N. Lahtinen ja Siiri Lampén, Valistus, 1927, s. 88-89) ja Lahtinen, J. N.: Alakansakoulun laulu- ja laululeikkikirjan säestykset (Valistus, 1932, s. 93). Runon tekijäksi on merkitty K. Hämäläinen. Runo alkaa: "Tuhansia tähtösiä vilkkui talviyössä." Toinen säkeistö alkaa: "Paavo pieni vaarinensa metsätietä kulki." Ja runo päättyy aivan kuten äitinne muistaa: "Paavo vielä miehenäkin lempii tähtiöitä." Runon on säveltänyt J. N. Lahtinen.
