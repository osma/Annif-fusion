Hei!

Suomenruotsalaisella runoilija Bertel Gripenbergilla on ruotsinkielinen runo nimeltä Teodora. Sibeliuskin on tehnyt lauluun sävellyksensä. Kysyisinkin, onko tätä runoa koskaan suomennettu? Gripenbergin runoista löytyi ainakin joitain käännöskokoelmia, mutta en löytänyt kysymykseen vastausta itse. Kiitos avusta!
Bertel Gripenbergin (1878 - 1947) runo Teodora julkaistiin vuonna 1908 Eino Leinon suomentamana. Runo ilmestyi Leinon suomennosten kokoelmassa Maailman kannel.

Leinon suomennosten Maailman kannel -kokoelma on digitoitu ja tallennettu Kansallisarkiston ylläpitämään Klassikkokirjastoon. Pääset teokseen suoraan alla olevasta linkistä. Runo löytyy hakemalla runon nimellä tai siirtymällä sivulle 209.

Runo on luettavissa myös ainakin seuraavista teoksista:
Leino, Eino: Runot IV : 1908 – 1915 (Otava, 1968)
Lausuntaohjelmistoa (toim. Helinä Svensson-Timari, WSOY,1929)

Lähteet:
#link::af412d3f-a1e1-4922-a9ae-1d7f06d206c1::http://runotietokanta.kaupunginkirjasto.lahti.fi/fi-FI/::linkend#
https://fennica.linneanet.fi/vwebv/searchBasic
http://www.doria.fi/handle/10024/100498
http://www.recmusic.org/lieder/get_text.html?TextId=6898
http://www.sipoo.fi/maakuntakirjailijat/suo/gripenberg_bertel.htm
