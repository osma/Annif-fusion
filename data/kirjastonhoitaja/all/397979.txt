hei, kertokaa onko olemassa kirjaa verkko-oppimisen teoriasta ja käytännöstä, puolesta ja vastaan? Mahdollisimman tuoretta tietoa tietenkin!
Pääkaupunkiseudun kirjastojen yhteisestä aineistotietokannasta osoitteessa www.helmet.fi voit tehdä aihehakuja kirjoittamalla asiasanaksi esim.

verkko-oppiminen, verkko-opetus, verkko-opiskelu, verkkopedagogiikka, tietokoneavusteinen opetus.
 
Tulokseksi saat melko runsaasti aihetta käsittelevää kirjallisuutta, myös CD-ROM -muodossa. Ohessa muutama esimerkki:
Alamäki, Ari: eLearning Hki, Edita 2002
Nevgi, Anne: Hyvää verkko-opetusta etsimässä,Turku 2003
Meisalo, Veijo: Modernit oppimisympäristöt Hki 2003.
Koli, Hannele: Oppimisprosessin suunnittelu ja ohjaus,Hlinna 2002.

Lähikirjastosi tietokoneilla voit hakea aiheesta aikakauslehtiartikkeleita Aleksista, joka on suomalainen viitetietokanta ja Ebscosta, jossa osa artikkeleista on myös luettavissa. 
Pikainen kurkistus Aleksiin toi mm. seuraavat Tarja Revon artikkelien viitteet:

Verkko-oppiminen ei kehity ilman kumppanuutta
Verkko tuo tukea työssäoppijalle 
Suuryritykset syttyivät verkko-oppimiseen  
Ote 2003 no 2.

Internetin kautta voit halutessasi käyttää myös Helsingin yliopiston aineistotietokantaa ositteessa http://helka.csc.fi/.


