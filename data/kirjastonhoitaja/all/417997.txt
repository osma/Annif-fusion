Minulla on Keisari Nikolai II:n kruunajaisten muistomitalli vuodelta 1896.Suunnittelijana merkki pienellä C.(Jähnf?).Onko sellainen harvinainen tai arvokas.
Ulla Tillander-Godenhielmin teoksessa "The Russian imperial award system during the reign of Nicholas II 1894-1917" kerrotaan, että Nikolai II:n kruunajaisten muistomitalia jaettiin kruunajaisten valmisteluun osallistuneille virkamiehille ja sotilaille. Jaettujen mitalien määrästä ei kuitenkaan ole tietoa. Rahapajan www-sivuilla kerrotaan, että yleensä mitalien arvoon vaikuttaa laatu, suunnittelu, lyöntimäärä ja mitalin aihe. Mitaleista ei ole olemassa hinnastoja. Internetissä on kuitenkin esimerkiksi Pohjois-Karjalan Numismaatikot ry:n ylläpitämä keskustelualue numismatiikan harrastajille. Siellä voi kysyä alan harrastajien arvioita mitalin hinnasta:
http://www.pk-numismaatikot.fi/forum/index.php

Tietoa mitalien keräilystä rahapajan www-sivuilla:

http://www.rahapajamoneta.fi/wsp/shgfin/frontend.cgi?func=publish.show&func;_id=5&table;=PUBLISH
