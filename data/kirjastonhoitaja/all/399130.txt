Haen kirjaa luutun rakennuksesta. Nimi on Historical Lute Construction ja sen on kirjoittanut Robert Lundberg. Mahtaako löytyä tampereen kirjastosta?

Robert Lundbergin teosta Historical lute construction ei löydy Tampereen kaupunginkirjastosta. En kyennyt löytämään sitä myöskään muista suomalaisista yleisistä tai tieteellisistä kirjastoista.

Luutun rakentamisesta sen sijaan löytyy Tampereeltakin muita teoksia:

Jahnel, Franz: Manual of guitar technology : the history and technology of plucked string instruments (1981)
Taylor, Ronald Zachary: Make and play a lute (1983)

Kumpaakin on kappale Tampereen kaupunginkirjaston musiikkiosastolla. Tämänhetkisen saatavuuden voit tarkistaa verkkokirjastostamme (http://kirjasto.tampere.fi:8000/) tai kysymällä suoraan kirjastosta.

Mikäli tarvitset nimenomaan mainitsemasi teoksen, kaukopalvelu voi tilata sen halutessasi myös ulkomailta, jolloin tosin kustannukset jo kasvavat. Lisätietoa kaukopalvelun toiminnasta: http://www.tampere.fi/kirjasto/kauko.htm


