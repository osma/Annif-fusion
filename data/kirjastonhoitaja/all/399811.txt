Missä 12 -vuotias poika voisi opiskella musiikin tekoa tietokoneella? Onko olemassa esim. kesäkursseja tms.? Hän on kiinnostunut asiasta ihan harrastusmielessä, jokin musiikinteko-ohjelmakin on hankittuna koneelle, mutta hän ei osaa sitä käyttää.
Pop&Jazz; Konservatoriossa Helsingissä on mahdollista opiskella pääaineena musiikkiteknologiaa jo harrastuspainotteisella perustasolla. Tiedot perusopetuksesta löytyvät seuraavalta sivulta: http://www.popjazz.net/index.php?m1=2&m2;=1&m3;=21〈=2

Työväenopistot järjestävät myös kursseja musiikin tietokoneohjelmista, mutta ainakin Helsingissä ikäraja on 16. 

Helsingissä on myös nuorten mediakeskus Hattu, jossa on käytettävissä äänistudio, http://www.hattu.net/aanistudio.php . Periaatteessa alaikäraja on tosin 15. Varsinaista opetusta ei järjestetä, mutta ohjaavaa henkilökuntaa on paikalla. Kannattaa ottaa yhteyttä henkilökuntaan: http://www.hattu.net/henkilokunta.php 

Kannattaa ehkä myös ottaa yhteyttä Helsingin nuorisoasiainkeskukseen: http://nuoriso.hel.fi/  Tämän kesän musiikkiaiheiset kesäkurssit lapsille ja nuorille Helsingissä ja Espoossa eivät näyttäneet käsittelevän musiikkiteknologiaa, mutta kannattaa tehdä tiettäväksi, että tällaista tarvittaisiin.
