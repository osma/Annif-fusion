Tutkin aihetta, miten kurssilainen oppii parhaiten  käyttämään word- ja excel-ohjelmia tietokoneluokassa. En löydä viitteitä, kuka olisi tuktinut pedagogiikkaa atk-luokassa. Viittaukset englanninkielisiin ja ruotsinkiliseen lähteisiin myös OK. Kiitos avusta!
Tietotekniikan opettamisesta ei todellakaan löydy runsaasti tietoa. Sen sijaan viitteitä verkko- ja etäopetukseen sekä tietokoneavusteiseen opetukseen löytyy runsaasti.
Voit etsiä viitteitä aiheestasi pääkaupunkiseudun yleisten kirjastojen HelMet-aineistotietokannasta (http://www.helmet.fi) käyttämällä hakusanana tietotekniikka ja yhdistää siihen vaikka seuraavia hakusanoja; aikuiskoulutus, opetus, pedagogiikka, oppimisympäristöt. Toki voit myös itse ideoida lisää hakutermejä, apuna voit käyttää yleistä suomalaista asiasanastoa (http://vesa.lib.helsinki.fi/ysa/). Samoilla hakutermeillä voita hakea myös Helsingin Yliopiston kirjaston aineistotietokannasta Helkasta (http://helka.csc.fi/), jolloin saat aiheestasi myös sellaisia viitteitä, joita HelMet-kirjastoista ei löydy.
Aiheestasi löytyi HelMet-kirjastoista ed.m. hakutermeillä mm. seuraavat teokset, joista voit lähteä liikkeelle. 

Koivulahti-Ojala, Mervi
Atk-opettajan opas
Helsinki : Satku,  2001

Lakkala, Minna
Tietotekniikan koulutusopas 
Espoo : Suomen Atk-kustannus,  [1992]

Bitit ja pedagogiikka : tieto- ja viestintätekniikka opetuksessa ja oppimisessa / Matti Sinko, Erno Lehtinen (toim.)
Jyväskylä : Atena,  1998

Opettajatiedon kipinöitä : kirjoituksia pedagogiikasta / toimittaneet Jorma Enkenberg, Pertti Väisänen, Erkki Savolainen
Joensuu : Joensuun yliopisto, Savonlinnan opettajankoulutuslaitos,  2000

Käytännön vinkkejä opetustyöhön / toimittanut Nick Packard, Phil Race ; käännös: Leena Oittila
Järvenpää : Yrityssanoma, 2003
