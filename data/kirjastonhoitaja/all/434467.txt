Miten paljon ruumiita lahjoitetaan lääketieteelliseen käyttöön Suomessa? Tilastokeskus ja THL eivät ainakaan asiaa tilastoi. Pitääkö vain soittaa kaikkiin lääketiedettä opettaviin yliopistoihin vai saisiko tiedon jostakin muualta?
Helsingin, Kuopion, Oulun, Tampereen ja Turun yliopistojen anatomian yksiköt ottavat vastaan ruumiin lahjoituskirjoja. Tietoa aiheesta:

http://www.uef.fi/documents/1081098/1081139/ruumiinluovutustestamentti.pdf/58d458e2-b76d-4b61-be54-e2d570d81509

Kuopion yliopisto saa joka vuosi 30-40 testamenttausta. Voimassaolevia testamentteja on noin 800. Opetuskäyttöön otetaan Kuopiossa vuosittain vain kuusi, ja Tampereella kymmenkunta ruumista. Nämä tiedot löytyvät Suomen kuvalehden artikkelista:

http://suomenkuvalehti.fi/jutut/kotimaa/talous/lahjoitetaan-ruumis-tieteelle/

Julkisia, kaikkia viittä yliopistoa koskevia tilastoja ei ilmeisestikään ole.
