Etsin tietoa aiheesta: Suggestive selling. En löydä internetistä tieteellisiä artikkeleita oikeastaan kuin jonkin abstraktin. 

Miten löydän tieteellisiä artikkeleita aiheesta? Onko mahdollista saada teiltä linkkejä tai viitteitä aihetta koskeviin artikkeleihin?

Kaksi viitettä olen löytänyt, vain abstraktit luettavissa netissä. Viitteeeni sarjasta: Journal of Organizational Behavior Management. 

Olen yksityinen henkilö eikä minulla ole käyttöoikeuksia kirjastoihin. Miten pääsen lukemaan kyseistä sarjaa? Viitteeni:

  Johnson, C. M., & Masotti, R. M. (1990). Suggestive selling by wait staff in familystyle restaurants: An experiment and multi-setting observations. Journal of Organizational Behavior Management, 11(1), 35-54.
Ralis, R., & O’Brien, R. (1986). Prompts, goal setting and feedback to increase suggestive selling. Journal of Organizational Behavior Management, 8, 5-18.
"Suggestive selling" käännetään "suosittelevaksi myynniksi". Esim. ammattikorkeakoulujen julkaisuarkistosta Theseuksesta (http://theseus.fi/) näillä hakusanoilla löytyy suomalaisia tutkimuksia aiheesta luettavaksi. 

HelMet-haussa suositteleva myynti ei anna hakutuloksia, koska fraasia ei kuitenkaan käytetä virallisena asiasanana. Hakuja voi tehdä yhdistämällä sanoja myynti, myyntityö, asiakaspalvelu ja asiakaslähtöisyys, mutta yleisistä kirjastoista ei tieteellisiä artikkeleita juurikaan löydy.

Kysymäänne Journal of Organizational Behavior Management -lehteä on luettavissa vuodesta 1995 lähtien Aalto-yliopiston käyttämässä SFX by Ex Libris -tietokannassa, mutta noita kysymiänne artikkeleita vuosilta 1990 ja 1986 ei siis sitäkään kautta löydy.

Kaupallisen alan kirjallisuus on Töölön kampuskirjastossa. Aalto-yliopiston kirjastokortin saa, vaikkei olisikaan yliopiston opiskelija. Espoossa Aalto-yliopiston kirjasto Otaniemessä, Otaniementie 9.
http://lib.aalto.fi/fi/

Aalto-yliopistolla on myös oma Kysy tietoasiantuntijalta-palvelu osoitteessa http://web.lib.aalto.fi/fi/kb/ask_librarian/
