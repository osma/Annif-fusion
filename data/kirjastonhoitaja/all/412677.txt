Etsin sellaista joko Pirkko Arhipan tai Helena Liljerothin (Heleena Lönnrothin?) dekkaria 1980-luvun lopusta tai 1990-luvun alusta, jossa murhaaja on transvestiitti. Sain vinkin ystävältäni, mutta hän ei muista enempää.
Varsinaista transvestiittimurhaajaa ei mainittujen kirjailijoiden tuotannosta valitettavasti kyetty paikallistamaan.  Heleena Lönnrothin dekkarissa Sikakosto (Kustannus-Mäkelä, 1998) esiintyy kyllä skitsofreninen murhaajatar Ranghild ”Raikka” Ström, joka ei kylläkään ole varsinainen transvestiitti. Risto Karlssonin kirjassa Helvetin enkeli (WSOY, 1981) murhaaja on viittaan pukeutunut naiseksi luultu mies.
Muita asiaa etäisemmin sivuavia suomalaisia dekkareita :
Arhippa Pirkko : Jo katkee maalinauha. 1971 Weilin + Göös, 1993 Kustannus-Mäkelä. (homoseksuaalisuus)
Lehtolainen, Leena : Ennen lähtöä . Tammi, 2000. (homoseksuaalisuus)
Joensuu, Matti Yrjänä : Harjunpää ja rakkauden nälkä. Otava, 1993. (tirkistely)
Kirstilä, Pentti : Hanhivaara ja saalistajat. WSOY, 2001. (lesbolaisuus)
Hautamäki, Ata : Murha Käpylässä. Myllylahti, 2005. (homoseksuaalisuus)
Porma, Maija : Murha alttarilla. Averssi, 2006. (lesbolaisuus)
Korhonen, Antti : Väänäsen rysäys. Pilot-kustannus, 2007. (homoseksuaalisuus)
Auer, Ursula : Murhia Maintenonissa. WSOY, 2006. (homoseksuaalisuus)
Lisäksi Reijo Mäen dekkareista ainakin Jäätyneessä enkelissä (Otava, 1990) esiintyy henkilöhahmona homoseksuaali Kullervo.
