Kuinka paljon Suomen kirjastoissa on tänä päivänä digitoitua materiaalia? Mitä on jo digitoitu: lehtiä, kirjoja?? Onko tarkoitus, että nykykirjallisuutta, siis myös tekijänoikeuden alaisia teoksia, digitoidaan? Jäähän meille kuitenkin oikeatkin kirjat tulevaisuudessakin käyttöömme?
Kansalliskirjaston kokoelmista on tähän mennessä digitoitu sanomalehtiä, aikakauslehtiä ja pienpainatteita. Tietoa Kansalliskirjaston digitoiduista aineistoista löytyy täältä:

#link::0000545f-51ba-4539-a2b6-23cb834c3f88::http://digi.lib.helsinki.fi/index.html::linkend#

Yleisissä kirjastoissa digitoitua aineistoa on toistaiseksi vain vähän. Kirjasto Wikin verkkostrategiassa sanotaan näin:

"Yleisten kirjastojen digitointipanos on toistaiseksi ollut vähäinen ja näkyy lähinnä paikallisesti tärkeiden kulttuuriaineistojen digitoinnissa mm. Hämeenlinnassa, Jyväskylässä, Lahdessa, Oulussa ja Seinäjoella. Kirjasto 10:ssä on pilottiprojektina digitoitu valikoima vanhoja levyjä, jotka ovat kuunneltavissa tai ladattavissa HelMet-kirjastojärjestelmän kautta."

http://wiki.kirjastot.fi/index.php/Verkkostrategia#Digitointi 

Tekijänoikeussuojan alaisen aineiston käytöstä on aina tehtävä sopimukset ennen digitointia. Tästä aiheesta löytyy lisää tietoa Kansalliskirjaston digitointipolitiikka -julkaisusta:

http://www.kansalliskirjasto.fi/attachments/5v5daJ8e3/5smlIebLV/Files/CurrentFile/KK_Digitointipolitiikka.pdf

Helsingin yliopiston kirjaston Mikrokuvaus- ja konservointilaitos Mikkelissä koordinoi kansallista digitointiohjelmaa. Kirjastot.fi-sivuilla on tietoa tästä:

http://www.kirjastot.fi/fi-fi/kirjastoala/julkaisut/digitaalinen_tietopankki/

"Oikeat" paperikirjat säilyvät varmasti vielä pitkään, ehkä eivät kokonaan katoa lainkaan, vaikka varmasti vähenevätkin. Ehkä voimme tulevaisuudessa valita, missä muodossa haluamme kirjamme lukea.
