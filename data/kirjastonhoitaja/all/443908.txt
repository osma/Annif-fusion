Kysymys  yleisurheilusta  olympialaiset ja  MM kilpailut

Jos  kahdella   juoksijalla on  täysin sama  tulos sekunnin  tuhannesosia  myöten , niin  jaetaanko  kultamitali,  entä muut  mitalit.
Sama  kysymys   korkeushypyn ja seiväshypyn  osalta,
Jos  kahdella  tai  useammalla  hyppääjällä  on sama  tulos,  samat ylitykset  ja  yritykset eri  koreuksista, eli  täysin identtiset,, jaetaanko  kultamitali  näiden kesken.

Onko  tällaista  jossain yleisurheilukisoissa   tapahtunut, että kultamitali  olisi mennyt jakoon?
Jos, niin missä ja  milloin?
Mikäli kahden kilpailijan tulosten välillä ei pystytä löytämään eroa, jää IAAF:n sääntöjen mukaan voimaan tasapeli. Sääntö löytyy the International Association of Athletics Federations: Yleisurheilun kansainväliset säännöt –dokumentista. Dokumentti on suomennos kauden 2014–2015 säännöistä, mutta sama sääntö on voimassa myös kauden 2016–2017 englanninkielisessä dokumentissa.

Suomenkielinen dokumentti: http://www.yleisurheilu.fi/sites/default/files/iaafn_saannot_2014-2015.pdf

Uusin englanninkielinen dokumentti ladattavissa sivustolta: https://www.iaaf.org/about-iaaf/documents/rules-regulations

Mikäli kaksi juoksijaa siis saisi saman ajan kilpailussa, jaettaisiin molemmille kultamitali. Wikipediaan kerätyn jaettujen mitalisijoitusten listasta pystyy näkemään, että mikäli kaksoiskulta jaettaisiin, ei hopeamitalia jaettaisi, vaan seuraavaksi sijoittunut saisi pronssia. Wikipedian listan luotettavuuden voi tarkistaa olympic.org-sivuston hakutoiminnolla, jolla pystyy hakemaan tarkasti jonkin yksittäisen lajin tulokset.

Wikipedian lista: https://en.wikipedia.org/wiki/List_of_ties_for_medals_at_the_Olympics

Olympic.org-sivuston hakutoiminto: https://www.olympic.org/olympic-results

Kultaa ei juoksukisoissa ole ainakaan olympialaisissa jouduttu jakamaan kahdelle urheilijalle. Pronssimitali on kuitenkin jaettu kahdelle kilpailijalle esimerkiksi vuonna 1984 Los Angelesin olympialaisissa. Naisten 100 metrin aitajuoksussa Yhdysvaltain Kin Turner ja ranskalainen Michéle Chardonnet sijoittuivat molemmat kolmanneksi ja jakoivat pronssimitalin. (Erola, Lasse 2011  Omituiset Olympialaiset - Kesäkisojen erikoisia sattumuksia.)

Kirjassa Suuri Urheilulajikirja - Säännöt, tekniikka & taktiikka (2016) kerrotaan että jos seiväshypyssä kahdella hyppääjällä on sama tulos, epäonnistuneiden yritysten määrä ratkaisee kuka voittaa. Jos nämä myös ovat tasan voittaja voidaan ratkaista yhden hypyn "pudotuspelillä".  
 
Korkeushypysssä tasatilanteissa voittaja on se, jolla on vähiten pudotuksia. Mikäli pudotuksia on yhtä paljon voittokorkeudella, on voittaja se, jolle on kertynyt vähiten pudotuksia koko kisan aikana. Mikäli tämäkään ei ratkaise voittajaa, jatketaan kilpailua tasatuloksen saaneiden kilpailijoiden kesken, kunnes voittaja voidaan päättää. (Lähde: https://www.iaaf.org/disciplines/jumps/high-jump )
 
Tästä voit tarkemmin lukea säännöt the International Association of Athletics Federationsin sivulta: https://www.iaaf.org/about-iaaf/documents/technical#scoring-tables
