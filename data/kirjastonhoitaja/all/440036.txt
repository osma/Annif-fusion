Etsin kauan sitten lukemaani kirjaa, jonka kirjailijan nimi sekä kirjan nimi on unohtunut. Kirja on matkakertomus Euroopan halki, jossa kirjalija ( muistini mukaan ranskalainen) pääsee lopulta Borneolle. Hän asuu siellä pääkallonmetsästäjäheimon luona ja elää kuten he, pakenee lopulta kun heimo kääntyy häntä vastaan. Muistelen että kirjan nimi on malajia, se oli kuitenkin käännetty suomeksi ja luulisin että julkaisuvuosi ajoittuu johonkin 50-60-l.

Kiitos jo etukäteen vaivannäöstänne!
Etsitty kirja voisi olla Jean-Yves Domalainin Panjamon : alkuasukaselämää kokeilemassa (Otava, 1972). Siinä nuori ranskalainen eläintieteilijä viettää vuoden pääkalloja metsästävän alkuasukasheimon parissa. Itse matkan kuvaus tosin alkaa vasta Pakistanista. Sana "panjamon" tarkoittaa pääkallonmetsästystä.
