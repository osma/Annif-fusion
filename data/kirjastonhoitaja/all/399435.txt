Haluaisin tietää, mistä kirjoista tai nettilähteistä voisi saada tietoa Saksan armeijan asemista, tukikohdista ja varustuksista Suomen lapissa toisen maailmansodan aikana?
Hakusanalla Lapin sota löytyy jo omasta PIKI-verkkokirjastostamme osoitteessa http://kirjasto.tampere.fi:8000/ tietokirjallisuutta lähes 130 teosta.
Palvelun vasemmasta laidasta kannattaa valita HAKU ja kirjoittaa siellä valikon kohtaan Asiasana termi Lapin sota.
Mikäli ette halua kahlata kaikkia kyseisellä asiasanalla kuvailtuja teoksia, kannattaa lisäksi vielä tehdä rajaus
kohtaan Kirjasto --> Tampereen kaupunginkirjasto sekä valita hakukriteeriksi myös Tietokirjallisuus.
Hakua voi tietenkin rajata kielellä sekä muilla asiasanoilla. Tekemällä haun hakusanojen yhdistelemällä Lapin Sota ja Saksa, tulosjoukko pienenee 11 teokseen. 
Isommassa tulosjoukossa voi kuitenkin olla muuta Teitä kiinnostavaa materiaali, joten suosittelen, että teette haun
molemmilla tavoin.
Tässä muutama teos esimerkiksi kokoelmistamme:

1.
PARIKKA, Petter 
Ystävästä viholliseksi : sotaa Jäämeren rannikolla, Luttojoen erämaassa ja Kemin kaupungissa / Petter Parikka ; kartat ja piirrokset: Petter Parikka 
[Lahti, Kiekkostenkuja 17] : [P. Parikka], 1999 (Padasjoki : Padasjoen kirjap.) 
ISBN 952-91-1083-9 (nid.) 
2.
AHTO, Sampo 
Aseveljet vastakkain : Lapin sota 1944-1945 / Sampo Ahto 
Helsinki : Kirjayhtymä, 1980 (Tampere : Tammer-Linkki ; Hämeenlinna : Karisto) 
ISBN 951-26-1726-9 (sid.) 
3.
KALLIONIEMI, Jouni 
Lapin sota 1944-1945 : suursodan loppunäytös pohjoisessa / Jouni Kallioniemi 
[Turku] : Teospiste, 1989 ([Raisio] : Raision painopojat) 
SARJA/ISSN [Lapin sota] ; 1 
ISBN 952-90-1285-3 (sid.) 
4.
THORBAN, F. W. 
Petsamon ja Kirkkoniemen torjuntataistelut 1944 : operaatiot Birke ja Nordlicht : viimeiset Jäämeren rintaman taistelut lokakuussa 1944, vetäytyminen Pohjois-Norjaan sekä sodan loppu Lyngenin ja Narvikin alueella / F. W. Thorban ; [suomennos: Valter Bäckström] 
[Oulu] : Pohjoinen, 1992 (Kaleva) 
ISBN 951-749-159-X (sid.) 
5.
KAILA, Toivo T. 
Lapin sota / T. T. Kaila 
Porvoo ; Helsinki : WSOY, 1950 
ULKOASU 433, [2] s., [24] kuvalehteä, [7] taitekarttalehteä : kuv., kartt. ; 21 cm 
6.
HALSTI, Wolf H. 
Lapin sodassa : JR 11:n mukana Oulusta Kaaresuvantoon / Wolf H. Halsti 
PAINOS 2. p. 
Helsingissä : Otava, 2004 
ISBN 951-1-19921-8 (nid.) 
7.
MANN,Chris
Hitlerin sota pohjoisessa : Saksan sotatoimet Norjassa, Suomessa ja Neuvostoliitossa 1940-1945 / Chris Mann, Christer Jörgensen ; [suomennos: Veikko Ahola ... Irmeli Kuhlman ja Jorma Luotio] 
[Helsinki] : Gummerus, 2003 
ISBN 951-20-6369-7 (sid.) 
8.
HERRMANN, Kurt 
Dietl - napapiirin kenraali : saksalaisten sotatoimet Pohjois-Skandinaviassa ja Suomessa toisen maailmansodan aikana / Kurt Herrmann ; [tekijät: Gerda-Luise Dietl ja Kurt Herrmann] ; [suomalaisen laitoksen tekijä: Kurt Herrmann] ; [suomennos: Väinö Länsiluoto ja Erkki Haglund] 
[Loviisa] : Loviisan uusi kirjapaino, 1957 

Retkeilyyn liittyvää tietoutta voi hakea vastaavasti kirjoittamalla Asiasana-kohtaan : Kilpisjärvi. Hakusanat Kaamanen tai Lätäsenoja eivät valitettavasti tuottaneet tulosta, joten tietoa näistä kohteista täytyy hakea laajemmalla käsitteellä.

"Googlaamalla" hakusanalla Lapin sota löytyi useita hyviä sivuja. Näistä esimerkkinä mainittakoon vaikkapa
Enontekijön omilta matkailusivuilta löytyvä kohta Lapin Sodan aikaisista taisteluista paikkakunnalla ja Kilpisjärvellä.
http://matkailu.enontekio.fi/?deptid=14948&ProductID;=1044&showmodul;=76

Helsingin Sanomien verkkoversiossa on tänään myös luettavissa artikkeli aiheesta http://www.helsinginsanomat.fi/tuoreet/artikkeli/1076154105077
(HS näyttää käyttäneen lähteenään yllämainitsemaani Kallioniementeosta.

Suomen sotahistoriaan liittyviä kirjallisia lähteitä löytyy myös muista kuin Tampereen kirjaston aineistotietokannasta.
Kirjastossa on maksutta asiakkaiden käytössä mm. kotimaisia artikkelitietokantoja, esim. Arto ja Aleksi. Samoin kirjastoissa on käytettävissä yliopistokirjastojen yhteisluettelo Linda, jonka avulla voi paikantaa sellaista tutkimusmateriaalia, mitä ei välttämättä yleisistä kirjastoista ole löydettävissä.

Suomen kansallisbibliografia Fennica (sisältää tiedot Suomessa painetuista tai muuten valmistetuista monografioista, kausijulkaisuista, kartoista, audiovisuaalisesta aineistosta sekä atk-tallenteista) 
on vapaasti käytettävissä verkossa osoitteessa
http://fennica.linneanet.fi/
Fennicasta löytyi hakusanalla Lapin sota jo 182 lähdettä.

Erikoiskokoelmista mainittakoon Suomen sota-arkisto, jonka yhteystiedot löytyvät sivulta
http://www.sota-arkisto.fi/
