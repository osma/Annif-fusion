kuka on suunnitellut jussi-paidassa olevan salmiakkikuvion ja värit ja onko se suojattu desiign-kuvio
Jussipaita on perinteisten pohjalaistyyppisten villapaitojen pohjalta uudelleen muokattu villapaita. Sen synnystä on parikin eri versiota. Toisen mukaan ensimmäinen jussipaita suunniteltiin ja neulottiin Lapualla näytelmään Pohjalaisia Harrin Jussin roolia varten vuonna 1914. Toisen version mukaan ensimmäiset paidat neulottiin  käsinneulekoneella eteläpohjalaiselle pesäpallojoukkueelle vuonna 1927. Eteläpohjalainen osakunta oli etsinyt pesäpallojoukkueelle pohjalaista tyyppiä edustavaa paitaa.

Asiaa on tutkinut Marketta Luutonen väitöskirjassaan Kansanomainen tuote merkityksenkantajana: tutkimus suomalaisesta villapaidasta (1997). Hänen artikkelinsa aiheesta löytyy alla olevan linkin kautta:

http://sokl.joensuu.fi/verkkojulkaisut/monitiet/luutonen.htm

Suunnittelijaa ei siis varmasti tiedetä, eikä kuviota ole suojattu, vaan sitä hyödynnetään monella tavoin. Siitä esimerkkinä esim. tämä artikkeli Länsiväylä-lehdessä (16.3.2011):

http://www.lansivayla.fi/artikkeli/43648-jussipaidan-salmiakkikuosista-otetaan-nyt-kaikki-irti

Jussipaidasta on kysytty Kysy kirjastonhoitajalta –palvelussa ennenkin. Aiemmat vastaukset löytyvät palvelun arkistosta hakemalla sanalla jussipaita:

http://www2.kirjastot.fi/fi-FI/kysy/arkisto/
