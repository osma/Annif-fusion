Moikka.
Turun pääkirjasto. Onko jossain karttaa, josta näkisin, missä kohdassa kirjastoa tietty hylly on, esim. 99.1 TYR. Kuuro kun olen, joudun käyttämään henkiläkuntaa opaskoirana.
Turun kaupunginkirjaston pääkirjaston osastoista ainoastaan tieto-osastosta on tehty pohjakartta, johon on merkitty osaston luokkien sijainnit. 

Karttoja löytyy tieto-osastolta useampi kappale. Ne on sijoitettu valoaukkoa sekä porraskuilua kiertäville kaiteille. Kartat on painettu A3 kokoiselle paperille ja laminoitu muovilla. Sähköisessä muodossa vastaavaa karttaa ei löydy.

Pääkirjaston kaikilta osastoilta, luukuun ottamatta lasten ja nuorten osastoa, löytyy myös kartat, jotka tarjoavat yleisen katsauksen kunkin osaston aihealueista ja aiheryhmistä. Tieto-osastolla kartta sijaitseen osastolle johtavan portaikon yläpään lähettyville sijoitetussa ilmoitustaulusssa, kirjallisuus ja taiteet osastolla neuvontatiskiä vastapäätä olevassa pylväässä, musiikkiosastolla palautusautomaatin vieressä.

Nämä yleiskartat löytyvät myös kirjaston esitteestä. Kyseinen esite löytyy alla olevan linkin takana olevan verkkosivun alalaidasta. Painetussa muodossa esite löytyy kirjaston neuvontapisteistä.

http://www.turku.fi/public/default.aspx?nodeid=12503&culture;=fi-FI&contentlan;=1
