Selvittelen sukujeni (Kilpeläinen, Kovalainen) vaiheita ja elämää mm. entisen Säräisniemen kunnan alueella. Samalla olen kiinnostunut, miten tiestön kehittyminen näkyy eri aikakausien kartoilla. Olen yrittänyt löytää 1:100 000 taloudellista karttaa (tai pitäjäkarttaa) 1910- ja 1940-luvuilta. Tuntuu, että ne on hävitetty. Löytyykö apua kirjastonhoitajalta?
Teoksessa Valpasvuo: Säräisniemen pitäjän vaiheita, 1954 kerrotaan teiden ja liikenteen kehittymisestä . Tähän kirjaan viitataan netissä olevassa kartassa http://www.kainuu.fi/kylat/index.php?mid=2_31_188_717&add;=add&pre;=2_31_188&frame;=info .

Säräisniemen historiaa on myös kirjassa Suomenmaa IX:I Oulun läänin eteläosa. Suomen tiekarttoja on mm. 1920- ja 1930-luvulta.

Säräisniemen kyläyhdistys on tehnyt kyläkirjan - Säräisniemi, kirkon kylä, 2006.

Vaalan kirjaston sivuilta http://193.184.58.34/Vaala?formid=form1 kannattaa myös katsoa asiasanalla Säräisniemi. Näin löytyi mm. teos Voionmaa: Suomen tiet Ruotsin vallan aikana. Teos on tosin ilmestynyt jo vuonna 1893.

Internetin sivustoja vanhoista kartoista:
http://www.vanhakartta.fi/historialliset-kartat 

Historiallinen kartta-arkisto
http://www.narc.fi:8080/VakkaWWW/Selaus.action?kuvailuTaso=A&avain;=276241.KA
