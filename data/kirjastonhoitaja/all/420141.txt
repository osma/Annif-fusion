Minua kiinnostaisi rakentaa itse klaffilipasto, tai olisko sen oikeampi nimi klaffipiironki, sellainen jossa olisi paljon pieniä laatikoita ja tietysti isompiakin.
Löytyykö kirjastosta kirja jossa olisi piirrokset ja ohjeet, miten se tehdään.
Vanhempi tai uudempi kirja käy
Kuopion kaupunginkirjaston aineistotietokannasta löytyy pari lupaavaa teosta: Nikkaroi vanhaan malliin –kirjassa (2007) on ohjeet kustavilaisen lipaston tekoon. Suuressa puutyökirjassa (2004) on valmistustekniikoita ja ohjeita vanhojen huonekalujen valmistukseen. Kirjasta löytyy kuvamateriaalia sekä kirjoituslipastosta että lipastokaapista. Pääkirjastossa on myös lainattavissa yksittäinen työpiirustus peilipiirongista (1965), missä on kaavat ja mittasuhteet. Voitte tehdä näistä kaukolainapyynnön lähimmässä kirjastossa. Tattari, Juho, Puusepän oppikirja  kotiteollisuus- ja maamieskouluja ym. puutyön opetusta antavia laitoksia sekä itsekseen opiskelijoita varten, sisältää erittäin tarkat teko-ohjeet lipaston tekemiseen. 
Osakaavioiden, piirroksen ja rakentamiskuvauksen perusteella kyseessä on lipasto, jota yleisesti kutsutaan klaffipiirongiksi. Ohjeisto sivulta 315 alkaen.

Kirja on monessa kirjastossa. Rautalammillakin kirjaston kirjavarastossa.
