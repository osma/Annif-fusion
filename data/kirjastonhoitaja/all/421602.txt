Olen kovasti kiinnostunut historiasta. Eli: kysymykseni kuuluu Onko Netissä palvelua, joka vastaisi kysymykseen mitä tapahtui tiettynä vuonna xxxx?  Wikipediassa on, mutta mielestäni se on aika onneton.
Verkkosivustoja, joilla listataan eri vuosien historiallisia tapahtumia on useitakin, mutta enemmän muilla kielillä kuin suomeksi.

Suomen historiaverkko Agricola sisältää hyvän hakemiston Suomen historian tapahtumista vuosittain ja ajanjaksoittain:
http://agricola.utu.fi/hist/kronologia/ 

Suomenkielisistä koko maailmanhistorian tapahtumat kattavista vuosi-, vuosikymmen- ja vuosisatahakemistoista Wikipedian palvelu, jossa on myös joka vuodelle oma sivunsa, lienee kyllä kattavimpia nykyään: http://fi.wikipedia.org/wiki/Luettelo_vuosikymmenist%C3%A4 
Jos englannin kieli sujuu, Wikipediastakin voi kyllä löytyä vuosikohtaisilta sivuilta enemmän tietoa, jos kokeilee suomenkielisen sivun sijasta vastaavaa englanninkielistä sivua. 

Muita tämäntyyppisiä englanninkielisiä palveluja, joilla listataan historian tapahtumia vuosittain, ovat ainakin seuraavat:

History Centralin The 20th Century Year by Year
http://www.historycentral.com/20th/

Brainy History: Years
http://www.brainyhistory.com/years.html

Infoplease: Year by Year 1900-2010
http://www.infoplease.com/yearbyyear.html

Jos kiinnostuksen kohteena olisi erityisesti joku tietty vuosi tai vaikkapa tietyn alan tapahtumat jonain vuosikymmenenä, myös tällaisia suppeampia aikajaksoja ja aiheita käsitteleviä historiallisia sivustoja voi löytyä Internetistä. Niistä voisi joskus löytyä myös tarkempaa tietoa kuin koko maailmanhistorian kattavista vuosittaisista tapahtumalistoista. Esimerkkeinä voisi mainita elokuva-alan vuosittaisia tapahtumia listaavan Internet Movie Databasen hakemiston: http://www.imdb.com/year/ .

Lisäksi voisi lopuksi mainita vielä yhden hyvän kirjan. "Vuosisatamme kronikka" (Gummerus, 1987) on paksu ja hyvä hakuteos 1900-luvun tapahtumista.
