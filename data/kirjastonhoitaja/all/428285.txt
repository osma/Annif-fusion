Hei!
Haluaisin päästä kirjastoon töihin, mutta minulla ei ole alan koulutusta. Onko mahdollista päästä silti töihin kirjastoon, vaikka ei olisikaan alan koulutusta? Kokemusta löytyy kuitenkin asiakaspalvelusta sekä erilaisista tietokoneohjelmista.
Pääasiassa kirjastoammatillisiin tehtäviin vaaditaan kirjastoalan koulutus. Kirjastossa on myös muita työtehtäviä, esim. tietotekniikkaan tai hallintoon liittyviä, joihin taas tarvitaan näihin tehtäviin sopiva koulutus. Lisäksi kirjastoissa työskentelee alan harjoittelijoita. 

Sijaisuuksiin ja lyhytaikaisiin töihin on toisinaan mahdollista päästä myös ilman koulutusta. Helsingin kaupungin ja siis myös kaupunginkirjaston tällä hetkellä avoinna olevat työpaikat löytyvät täältä:

https://www.erekryhelsinki.fi/

Lyhytaikaisiin keikkatöihin pääkaupunkiseudun kaupunkien palvelukseen voi päästä henkilöstöpalveluyhtiö Seuren kautta:

http://www.seure.fi/
