Löysin mielenkiintoisen CD:n "Inside-out wellness : the wisdom of mind/body healing / Wayne W. Dyer and Christiane Northrup". Samalta henkilöltä löytyi myös DVD "Change your thoughts change your life : living the wisdom of the Tao / director Bob Comiskey".

Olen juuri varannut molemmat. Kysymykseni on, onko mitään keinoa selvittää mitä muita vastaavia teoksia kirjaston kautta voisi lainata nimenomaan CD:nä tai DVD:nä?
Voit etsiä samantyyppistä aineistoa useammallakin tavalla, esimerkiksi näin: Tarkista varaamiesi teosten teostiedoista aineiston kirjastoluokka. Varaamasi aineisto kuuluu Helsingin kaupunginkirjastossa luokkaan 188.1 (elämänohjeet). Kirjoita luokan numero HelMet-hakuun ja käynnistä haku. Saatuasi tuloslistan, voit rajata sen sivun vasemmassa laidassa olevilla rajoittimilla koskemaan vain CD- tai DVD-aineistoa.

Voit myös etsiä teosten tiedoista asiasanat, joilla on kuvailtu teoksen sisältöä. Niillä löydät lisää samaa aihepiiriä käsittelevää aineistoa.  Näiden teosten asiasanoja ovat esim. henkinen hyvinvointi, henkinen kasvu, mielenrauha, elämäntaito. Voit suoraan klikata jotain asiasanoista, ja saat listan teoksista, jotka on asiasanoitettu samoilla termeillä. Voit tietysti myös kirjoittaa hakusanan tai –sanat HelMet-hakulaatikkoon. Sen jälkeen voit taas rajata aineistotyypiksi CD:t tai DVD:t.

http://www.helmet.fi/
