Ilmeisesti ainakin ennen vanhaan lapsille on saatettu kertoa, että haikara tuo lapset lasten kysyessä, että mistä lapset tulevat. Onko siitä tietoa, että mikä haikaralajeista on juuri se haikaralaji, joka lapset tuo vai onko sitä yleensäkään erikseen eritelty, että mikä niistä tuo lapset vai voiko haikaratarun mukaan minkä tahansa haikaralajin edustaja tuoda lapsia?
Tarina lapsia tuovasta haikarasta on syntynyt Länsi-Euroopassa 1800-luvulla. Tällä alueella haikaraa pidettiin tuolloin onnen ja hyvinvoinnin symbolina. Se oli myös lintuna suurikokoinen, joten olisi kyennyt kantamaan ihmisvauvaa. Lähde: Historia-lehti, 1/2010 s. 13:

http://historianet.fi/kulttuuri/miksi-juuri-haikara-tuo-vauvoja 

Haikaralajia ei yleensä tarkemmin eritellä, mutta joidenkin lähteiden mukaan se olisi lajiltaan kattohaikara:

http://www.ksml.fi/uutiset/kotimaa/haikara-ei-kuljettele-vauvoja-suomessa/903859

Kattohaikarat ovat suurikokoisia ja pesivät mielellään ihmisten lähellä kulttuuriympäristössä - Suomessa tosin ensimmäisen kerran vasta tänä (2015) kesänä, joten sopisivat tässä mielessä hyvin tarinan linnuksi. Tietoa kattohaikarasta:

http://www.luontoportti.com/suomi/fi/linnut/kattohaikara
