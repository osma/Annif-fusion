Kaadoimme pihaltamme pari vuotta sitten tuomen. Miten saisin juuret "tapettua"? Juurista versoaa valtava pensaikko joka leviää jo nurmikolle. Onko mitään keinoa millä saisin juuret tuhottua. Olen kuullut että jos leikkaa versot ja laittaa esim ämpärin päälle etteivät saa valoa niin eivät kasva, ei tehonnut. Raindop on kallista sitä menisi tosi paljon koska kasvusto leviää kulovalkean tavoin.  Vastauksestanne etukäteen kiitääen ja mukavaa kesää toivottelen.
Kirjallisuudesta en löytänyt tietoa aiheesta "puun juurien hävittäminen/tuhoaminen".

Verkosta aiheesta löytyy monipuolista tietoa, etupäässä verkon keskustelupalstoilta.

Keskustelupalstoilta löytyvien neuvojen toimivuuteen tulee luonnollisesti suhtautua varauksella;  takeita niiden toimivuudesta ei ole. En lähtenyt listaamaan tähän montaa keskustelupalstoilla ehdotettua metodia, koska en osaa arvioida niiden käyttökelpoisuutta.

Seuraavat, maalaisjärjellä toimiviksi arvioimani, metodit ovat yleisesti ehdotettuja.

Tehokkain, ja samalla myös vaativin, keino on poistaa kaadetun puun kanto juurineen päivineen. Mutta tähän tarvitaan sitten vähän järeämpää kalustoa, kuten kaivinkone.

Toinen yleinen keino, jota juuriversojen hävittämiseen suositellaan on Roundup –myrkyn tai vastaavien myrkkyjen käyttö.

Tässä asiassa kannattanee myös harkita kääntymistä puutarha- ja viheralan ammattilaisten puoleen.

Esimerkiksi puutarha-aiheinen puutarha.net –sivusto http://puutarha.net/indexfr.aspx?s=/vastauspalvelu/ ylläpitää keskustelupalstaa, jolla voi esittää puutarha-aiheisia kysymyksiä ja lukea, mitä alan asiantuntijat ovat vastanneet jo aiemmin esitettyihin kysymyksiin. 

Turun Radiossa emeritus ylipuutarhuri Arno Kasvi opastaa puutarha-asioissa perjantaina kerran kuukaudessa. Kysymyksen voi soittaa (02) 2500 450 tai lähettää etukäteen nettilomakkeella 
http://yle.fi/uutiset/puhu_kasville/6091777.

Myös puutarha- ja viheralan liikkeistä saa varmasti asiantuntevia neuvoja.
