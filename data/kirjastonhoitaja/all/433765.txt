Olen olutetikettien ja olutmainosten keräilijä.Löytyykö mistään kirjastojen sivuilta kuvia olutetiketeistä tai mainoksista?
Etikettien kuvia löytyy satunnaisesti mm. käyttögrafiikkaa esittelevistä teoksista, joiden kirjastoluokka on 75.13. Olutta käsittelevät teokset löytyvät luokista 68.27 sekä 67.73. Enimmäkseen näissä teoksissa on kyse ulkomaisista olutmerkeistä.
Olutaiheisia teoksia joista löytyy kuvia etiketeistä ja mainoksista (enimmäkseen etiketeistä) kattavammin: 
- Tikkanen, Unto: Suomalaisen olutkirja (1999)
- Ylänne, Kari: Olutta! (2008)
- Valta, Tuija: Olvi vuodesta 1878 (1998)
- Ölboken, toim. Tim Hampson (2010)
- Kenning, David: Maailman oluet (2012)
- Strömberg, Jari: Suomalainen olutkirja (1989)

Seppo Bonsdorffin teos "Suomen panimot: matrikkeli portteri-, olut ja sahtipaninoista 1756-1996" (1997) sisältää myös etikettejä. Maailmanlaajuisesti niitä löytää teoksesta Yenne, Bill: "Beer labels of the world" (1995).
Turun yliopiston kirjastosta löytyy Raimo Leskisen teos "Olvin etikettejä vuosilta 1905-2007". Teos sisältää siis muidenkin kuin olutpullojen etikettejä.
Sivusto, joka käsittelee olutalaan liittyvää keräilyä ja sisältää linkkejä mm. etikettikeräilijöiden kokoelmiin ympäri maailmaa: http://www.beerfinland.com/
Myös Suomen Olutopas -keskustelufoorumi tarjonnee käypää informaatiota. Sieltä löytyy oma osio keräilylle.
