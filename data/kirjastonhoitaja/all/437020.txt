Hei!
Paljonko tienaavat ralliautoilijat ja heidän kartturinsa MM-tasolla?
Heidän tulojaan ei ole ollut julkisuudessa oikeastaan koskaan, mikä on ihmeellistä.
Kysyin asiaa taanoin eräältä rallin ratamestarilta ja hän ihmetteli samaa. Ei hänkään osannut tuohon sanoa oikein mitään, kun kertoi, että ei ole kehdannut noita kysellä itse kuljettajilta ja karttureilta.
Varmaa vastausta on tosiaan vaikea antaa, spekulaatioita kyllä löytyy esimerkiksi internetin keskustelupalstoilta.

Verohallinnon henkilöasiakkaan tuloverotuksen tiedot ovat julkisia. Niitä voi katsella Verohallinnon toimipisteiden asiakaspäätteiltä, esimerkiksi Lahdessa osoitteessa Kirkkokatu 12 B. Tuloverotuksen julkisia tietoja voi kysellä myös puhelimitse numerosta 020 697 002.

Lista Veroahllinnon toimipisteistä, joissa on asiakaspäätteet verotietojen katselua varten: http://vero.fi/download/Verotoimistojen_asiakaspalvelupaatteet_2014/%7B39D08EFF-BB85-46EB-99A0-76532C1FA14D%7D/9974
