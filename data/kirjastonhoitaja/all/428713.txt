Hei,

Tommi menee peruskoulun kuudennelle luokalle. Äidinkielen numero on nyt 7. Hän haluaisi korottaa numeroa. Mitä kannattaisi tehdä? Mitä kirjoja lukea? Minkälaisia harjoituksia tehdä yms.

Voisitteko ystävällisesti antaa jotain vinkkejä. Hän ei ole lukenut kovin monta kirjaa.
Kirjoitan tätä Tommin omasta pyynnöstä. Hänellä on oma kirjastokortti ja asuu Malmin kirjaston lähettyvillä.
Äidinkielen harjoittelun paras osaaja ja ohjaaja on varmasti opettaja. Täältä kirjastosta käsin voimme antaa lukuvinkkejä. Kaikenlainen, itselle mieluisa lukeminen lisää varmasti äidinkielen taitoja yleisemminkin. Kaksi hyvää vinkkisivustoa ovat Sivupiiri ja Okariino:

#link::6933adfb-0416-484e-b072-aca081e7c262::http://www.sivupiiri.fi/::linkend#

http://www.okariino.fi/etusivu

Näiden sivustojen kautta voi etsiä itselleen sopivaa lukemista esimerkiksi aiheen mukaan. Sivuilla voi myös kirjoittaa arvosteluja ja näin harjoittaa kirjoitustaitojaan. Sivupiiri keskittyy nuorten kirjallisuuteen ja Okariino lasten kirjoihin, sekä myös elokuviin ja peleihin.

Tiedot kirjojen sijainnista löytyvät pääkaupunkiseudun Helmet-verkkokirjaston kautta:

http://www.helmet.fi/search~S9*fin/
