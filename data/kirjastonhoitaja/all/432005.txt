Hei,

Kaipaan hirveästi suklaatortun reseptiä, joka oli Gloria-lehdessä 1990-luvulla. Ohje oli muistaakseni jutussa, jossa rva Marja (?) Aura esitteli perheensä suosikkireseptejä. Kakussa oli kaksi litteää pohjaa ja kuorrutuksena sulatetun suklaan ja creme fraichen sekoitusta. 

Onko teillä sellaista artikkelihakua, josta Gloria-lehden numeroa ja reseptiä voisi näillä tiedoilla tätä voisi etsiä? 

Kiitos paljon avusta!
Helmet-kirjastojen käytössä olevasta Aleksi-tietokannasta voi hakea mm. Gloria-lehden artikkelitietoja, mutta valitettavasti tätä lehteä vasta vuodesta 2010 alkaen.

Helmet-kirjastoista Pasilan kirjasto on säilyttänyt lehdet sen ilmestymisestä (1987) alkaen. Lehtiä ei lainata, mutta voit halutessasi tulla selaamaan lehtiä Pasilan kirjastoon.
