Hei!

Tiedustelisin kirjoittajaa seuraavalle värssylle:

Sä lapsen uskos säilytä
Se sul’on paras ystävä.

On maailman aarteet
Tomua vaan rinnalla
Uskon lapsekkaan.
 
Yritin itse etsiä, mutta huonoin tuloksin. 

Kiitos jo etukäteen.
Kysymyksen värssy on katkelma Mikael Nybergin laulusta Lapsuutesi usko. Nyberg (1871-1940) oli ensisijaisesti hengellisestä musiikistaan tunnettu säveltäjä, mutta hän myös kirjoitti ja käänsi runsaasti laulutekstejä. Tutkimissani nuottijulkaisuissa Lapsuutesi uskon tekstin yhteydessä mainitaan vain sen olevan suomennos - mitä ilmeisimmin Nybergin omaa käsialaa. Suomalaisia säveltäjiä -kirja (Otava, 1994) kuitenkin tietää kertoa, että tämän vuodelta 1908 peräisin olevan sävellyksen alkuperäinen sanoittaja on C[arl] Boberg, merkittävä ruotsalainen virsirunoilija.
