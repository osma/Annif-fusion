Mistä tietoa 1990-lukua käsittelevään kulttuurihistorian esitelmään? Haluaisin tietoa etenkin muotoilun alalta ja musiikin vaikutuksesta pukeutumiseen. Mitkä musiikkityylit ovat ominaisia nimenomaan 1990-luvulle?
Oletamme, että musiikki vaikuttaa enemmän nuorten kuin aikuisten pukeutumiseen. Lahden kaupunginkirjaston aineistotietokanta löytyy internetistä kirjaston kotisivulta osoitteesta http://www.lahti.fi/kirjasto/ Aineistohakuun pääset klikkaamalla linkkiä Aineistotietokanta. Kirjoita asiasanakentään "nuorisokulttuuri" (ilman lainausmerkkejä) ja klikkaa hakunappulaa. Saat esille pitkän luettelon kirjoista, joista saattaa olla sinulle hyötyä. Tässä joitakin viitteitä:
- Bennett, Andy: Popular Music and Youth Culture. Music, Identity and Place (2000)
- Kemppinen, Pertti: Nuoruuden taikaa. Kurkistuksia nuorisokulttuureihin (1997)
- Polhemus, Ted: Streetstyle. From Sidewalk to Catwalk (1995)
- Polhemus, Ted: Style Surfing. What to Wear in the 3rd Millenium (1996)
- Quart, Alissa: Brändätyt. Ostetaan ja myydään nuoria (2003)
- Ruohonen, Sinikka: Nuorten pukeutuminen. Erottautumista, elämyksiä, harkintaa (2001)
- Suurpää, Leena jne. (toim.): Näin nuoret. Näkökulmia nuoruuden kulttuureihin (1996)
- Takamura, Zeshu: Roots of Street Style (1997)
Osa kirjoista on parhaillaan lainassa joten emme voi tarkistaa minkä verran niissä käsitellään juuri musiikin vaikutusta pukeutumiseen, mutta viitetietojen perusteella teokset vaikuttavat lupaavilta.

Helsingin Sanomissa on ollut Riitta Astikaisen aiheeseen liittyvä artikkeli nimeltä "Nuorison katumuoti myy nyt alakulttuureja ja 'kapinaa'. Muotitietoiset perusnuoretkin ostavat kalliita skeittareiden ja hiphoppareiden vaatteita" 26.10.1999. Lahden kaupunginkirjastossa ei kyseistä lehteä enää ole, mutta voit silti saada artikkelin käsiisi tiedustelemalla asiaa kirjastosta.

1990-luvulla keskeisiä musiikkityylejä eri hakuteosten mukaan olivat indie, dance ja hip-hop (The Virgin Encyclopedia of Nineties Music, 2000) sekä grunge, rap ja brittipop (Melody Maker history of 20th Century Popular Music, 1999; mainitsee myös dance-musiikin).

1900-luvun muotoiluun (taideteollisuuteen, teolliseen muotoiluun, sisustustaiteeseen jne.) liittyviä kirjoja on olemassa runsaasti. Et kerro tarkemmin millaista tietoa tarvitset, mutta tässä joitakin viitteitä:
- Aav, Marianne jne. (toim.): Finnish Modern Design. Utopean Ideals and Everyday Realities, 1930-1997 (1998)
- Blaich, Robert: New + Notable Product Design 2 (1995, huom. että tämä kirja keskittyy erityisesti 1990-lukuun!)
- McDermott, Catherine: 20th Century Design (1998)
- Stenros, Anna (toim.): Visioita. Moderni suomalainen muotoilu (1999)
Lisäksi aiheesta löytyy runsaasti muuta kirjallisuutta sekä lehtiartikkeleita. Kysy tarkemmin kirjastosta, jos näistä ei ole apua.


