Viekö valtioneuvosto valmistelemansa lakiehdotuksen presidentin nähtäväksi/hyväksyttäväksi ennen sen menemistä eduskunnan käsittelyyn?
Oikeusministeriön sivulla selvitetään presidentin osuutta hallituksen esitysten antamisessa http://www.om.fi/1057.htm. Kyseessä on nykyisen perustuslain 731/1999 esittely. Kysymyksesi kannalta oleellinen kohta on "presidentti antaa hallituksen esitykset eduskunnalle valtioneuvoston ratkaisuehdotuksesta"

Lakien säätäminen

Valtioneuvoston asema hallituksen esitysten antamisessa vahvistuu. Hallituksen esityksellä annetaan eduskunnan käsiteltäväksi lähinnä valtioneuvostossa valmistellut lakiehdotukset, talousarvio- ja lisätalousarvioesitykset sekä ehdotukset valtiosopimusten ja muiden kansainvälisten velvoitteiden hyväksymisestä.

Uuden perustuslain [731/1999] mukaan presidentti antaa hallituksen esitykset eduskunnalle valtioneuvoston ratkaisuehdotuksesta. Presidentti voi kuitenkin palauttaa asian valtioneuvoston uudelleen valmisteltavaksi. Toisella esittelykerralla presidentti on sidottu valtioneuvoston kantaan siten, että hän on velvollinen päättämään hallituksen esityksen antamisesta valtioneuvoston ratkaisuehdotuksen mukaisesti.
