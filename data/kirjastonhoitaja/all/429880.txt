Hei!

Opiskelen englannin kääntämistä Helsingin yliopistossa ja olen tekemässä kandintyötä englannista käännetystä ja alkuperäissuomalaisesta lastenkirjallisuudesta (kuvakirjat n. 4–7-vuotiaille). Vertaan mitä aiheita valituissa kirjoissa käsitellään.

Kysymys 1: Miten voin ohittaa Helmetin aineiston sana-/aihehaun, jotta saisin listan lastenkirjoista esim. vuosilta 2010–2012? En nimittäin halua tietystä aiheesta, vaan kaikki kirjat, joita kirjastoon silloin on otettu. (Vai onko mahdollista saada jokin listaus?)
Kysymys2: Miten/millä perustein kirjat valitaan? Olen itse ollut jonkin aikaa Helsingin k.kirjastossa töissä, ja muistelisin, että yksi henkilö valitsi listasta tarjolla olevasta aineistosta. Onko joka kirjastossa näin?

Olisin erittäin kiitollinen jos voisit auttaa minua näissä kysymyksissä!
Suomenkielistä aineistoa voi etsiä Helmet -verkkokirjastossa siten,  että valitset hakusanaksi ”kuvakirjat” sen jälkeen valitset sivuston vasemmasta reunasta aineisto kirjat → kokoelma kaunokirjat → kieli →julkaisuaika, josta voit valita aineiston julkaisuajan mukaan. Kysyjää suositellaan kuitenkin asioimaan kirjaston tietopalvelussa, jossa, aihetta voidaan tarkastella perusteellisimmin.  

Lastenkirjallisuuden hankintaperiaatteita ohjaa asiakaslähtöisyys, yhteistyö koulujen ja päiväkotien kanssa sekä monikulttuurisuus. Kirjastoon pyritään valitsemaan aineistoa, joka edistää luku-, kirjallisuus- ja musiikkiharrastusta. Lisäksi uuden aineiston valinnassa pyritään siihen, että kokoelmassa olisi näytteitä niin perinteisistä kuin uudemmistakin kirjallisuuden genreistä. 

Lastenkirjallisuutta kuten muutakin uutta aineistoa valitsee yleensä lastenkirjastotyöhön ja -kirjallisuuteen perehtynyt kirjastonhoitaja.
