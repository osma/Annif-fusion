Hei, mistä löydän tietoa projektien dokumentoinnista? Tarvitsisin lähdemateriaalia päättötyötä varten, olen raportoimassa erästä projektia..
Kiitos jo etukäteen!
Pääkaupunkiseudun HelMet-tietokannasta http://www.helmet.fi voi etsiä projetityöhön liittyvää kirjallisuutta esim. sanahaulla. 

Hakulausekkeella "projektit and (dokumentointi or raportointi)" ei kylläkään saada tuloksia. Jos hakusanat katkaistaan **-merkillä, tuloksia saadaan taas melko runsaasti, jopa liikaa:
esim. projekti** and (dokument** or raport**) kohdistettuna suomenkielisiin kirjoihin antaa 106 viitettä.

Varsin moni näistä viitteistä on lisäksi jonkin projektin valmistunut raportti eikä niinkään raportin kirjoittajan opas.

Mutta jos raportoinnilla tarkoitetaan projektin arviointia ja sen dokumentointia, voidaan kokeilla esim. seuraavanlaista sanahakua:
projektit and (arviointi or dokumentointi) 

Tulokseksi saadaan 22 viitettä. Sanat voidaan myös katkaista, jolloin tuloksiakin saadaan enemmän.

Näiden viitteiden joukossa olivat mm. seuraavat kirjat:

Näkökulmia projektiarviointiin : tasapainottelua taloudellisessa, hallinnollisessa ja sosiaalisessa kontekstissa / toim. Pirkko Vartiainen.
[Tampere] : Finnpublishers, 2001.

Robson, Colin:
Käytännön arvioinnin perusteet : opas evaluaation tekijöille ja tilaajille.
Helsinki : Tammi, 2001.

Näkökulmia projektityön arviointiin / Riitta Koivisto (toim.). 
Vantaa : Helsingin Yliopisto. Vantaan täydennyskoulutuslaitos, 1998.

Lisäksi aiheesta voi löytyä tietoa yleisistä projektityötä ja projetinhallintaa käsittelevistä oppaista, kuten esim.

Pelin, Risto: Projektihallinnan käsikirja. 
Helsinki : Projektijohtaminen Risto Pelin, 2004 (Jyväskylä : Gummerus).

ja

Karlsson, Åke & Marttala, Anders: Projektikirja : onnistuneen projektin toteuttaminen.
Helsinki : Kauppakaari, 2001.
