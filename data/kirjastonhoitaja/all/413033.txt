Löytyykö Suomen ja Neuvostoliiton välillä käydystä sodasta NL:n näkökulmasta nähtynä ja kirjoitettuja sotaromaaneja ja mistä niitä löytäisin sieltä teiltä niitä?
Talvi- ja jatkosotaa käsittelevää kaunokirjallisuutta Neuvostoliiton kannalta ja heidän omien kirjailijoidensa kuvaamina ei ole kovin paljon ilmestynyt Suomessa. Seuraavat teokset olen löytänyt:

Gusarov, Dmitri: Korpi ei tunne armoa, 1980  –  partisaanien hyökkäys suomalaisten selustaan
Gordijenko, Anatoli: Kuoleman divisioona, 2003  –  talvisodan kuvaus
   ”                    ”      : Syväri, kuoleman joki, 2006  –  jatkosotaan sijoittuva
Simonov, Konstantin: Todistaja, 1988  –  kertoo Stalinin ajan Neuvostoliitosta, mutta kirjaan sisältyy   kuvaus talvisodan alkamisesta                               
 Tsakovski, Aleksandr: Piiritys, 1972  –  Saksan hyökkäys Neuvostoliittoon; viittauksia talvisotaan
                
Gordijenkon kirjat ovat aikuisten lainausosastolla luokassa 84.2 ( suomenkiel. kertomakirjallisuus). Loput kirjat ovat varastossa, josta ne haetaan pyynnöstä. Varastossa käydään päivittäin tasatunnein klo 11:sta lähtien.
