Onko peruskoulun oppilaitoksen laillista luovuttaa entiselle oppilaalle hänen luokkansa oppilasluetteloa? Jos luovuttamisessa on lakisääteinen takaraja, niin tietojen luovutus koskee vuosia 1992-1996.
Vastauksena kysymykseenne alla olevat linkit lakeihin, joiden säännösten perusteella voitte etsiä vastausta, sekä linkki kunnat.net -sivustolle. Eduskunnan kirjastolla ei ole varsinaista oikeudellista neuvontaa.

Laki viranomaisten toiminnan julkisuudesta (621/1999) Finlex-tietopankki
Lain 5 § määrittelee viranomaisen asiakirjan
2-luku säätelee asiakirjan julkiseksi tulemisen
3-luvun otsikko on Oikeus saada tieto asiakirjasta

http://www.finlex.fi/fi/laki/ajantasa/1999/19990621

Toinen tärkeä laki on
Henkilötietolaki (523/1999) Finlex-tietopankki

http://www.finlex.fi/fi/laki/ajantasa/1999/19990523

Henkilötietolain 3 §:ssä on määritelty henkilörekisteri.

Kunnat.net on kuntatiedon keskus internetissä, johon on koottu keskeiset kunta-alan tiedot ja palvelut.
Alla on linkki kunnat.net sivuston kohtaan: Lakiasiat – Julkisuus ja henkilötietojen käsittely kunnissa:

http://www.kuntaportaali.org/k_peruslistasivu.asp?path=1;29;349;22080;160318

Ohessa lainaus sivustolta:
"Henkilötietojen luovuttaminen viranomaisen henkilörekisteristä
Henkilötietojen julkisuus ratkeaa julkisuuslain mukaisesti. Julkisuuslakia sovelletaan henkilötietolain 8.4 §:ssä todetulla tavalla myös henkilötietojen luovuttamiseen viranomaisen henkilörekisteristä. 

Henkilörekisteristä ei saa välttämättä luovuttaa sivulliselle julkisiakaan tietoja. Rekisteriin sisältyvien tietojen antamistapaa on eräiltä osin rajoitettu. Jos asiakirja on julkinen, mutta se muodostaa henkilörekisterin, on erikseen varmistettava, onko mahdollisella luovutuksensaajalla oikeus henkilötietolain nojalla käsitellä henkilötietoja. Henkilötietojen käsittelyyn on aina oltava lain mukainen peruste. Henkilötietojen sallitut käyttötarkoitukset on lueteltu henkilötietolaissa. 

Yksityishenkilöt saavat kunnan rekistereistä julkisia henkilötietoja tavanomaisiin yksityisiin tarkoituksiinsa. "

Julkaisu: Vehkamäki Pirjo, Tamminen-Dahlman Anne: Julkisuus ja tietosuoja opetustoimessa. 2004. ISBN: 952-13-1934-8. Julkaisu on Eduskunnan kirjaston kokoelmissa, mutta tällä hetkellä lainassa. Uskoisin julkaisussa käsiteltävän myös kysymäänne asiaa.
