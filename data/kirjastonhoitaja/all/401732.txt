Pidän kirjoittamisesta, ja haluaisin julkaista tekstejäni jossain paikassa josta voi saada palautettakin. Olen niitä jonkin verran erilaisille nettifoorumeille levitellyt, mutta niiden lukijakunta on nuorta eikä sieltä paljoa järkevää palautetta saa. Pakkohan jossain on olla jokin paikka, joka vastaisi odotuksiani? Olen 13.
Nuoren Voiman Liitto http://www.nuorenvoimanliitto.fi/nvl/index.html
 on valtakunnallinen kulttuuriyhdistys, joka on koonnut piiriinsä kirjallisuuden ja taiteen harrastajia vuodesta 1921 lähtien. NVL:n toimintaan kuuluu kaunokirjallisten tekstien arvostelupalvelu, jonka kautta kriitikot antavat halukkaille palautetta heidän teksteistään. Avostelupalvelun yhteydessä toimii Nuorten Kirjoittajien Klubi sekä Nuorten sanataideryhmä, jotka kokoontuvat säännöllisesti kirjailijavieraan johdolla arvioimaan klubilaisten tekstejä. Lisäksi NVL järjestää kirjoittajakursseja, kulttuuritapahtumia, runo- ja novellikilpailuja. NVL julkaisee runouden verkkoantologiaa Sähköiset säkeet osoitteessa www.electricverses.net. Liiton julkaisema, vuodesta 1908 ilmestynyt Nuori Voima -lehti ilmestyy kuusi kertaa vuodessa teemanumerona. Elävien Runoilijoiden Klubi on NVL:n ja WSOY:n vuonna 1994 käynnistetty yhteishanke. Klubi järjestää runotapahtumia ja pitää yllä runokirjakerhoa.

Helsingin kaupunginkirjaston etusivulta http://www.lib.hel.fi/ löydät Kirjaston erikoissivustot, joita näpäyttämällä pääset sivulle http://www.lib.hel.fi/page.asp?_item_id=1642 ja alimpana sivulla on Vimma, nuorille tarkoitettu kirjoitusfoorumi, johon voi lähettää omia tekstejään ja lukea muiden tekstejä osoitteessa http://pandora.lib.hel.fi/vimma/
