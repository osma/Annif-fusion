Olisi teiltä mahdollisuutta saada listaa eniten lainatuista romaaneista, lasten- ja nuorten kirjoista. Esimerkiksi 20 eniten lainattua romaania jne. Suunnittelen parhaillaan uutta kirjapalvelua Iso-Britannian ulkopuoliselle. Toivon voivani toimittaa heille suosittua ja hyvää luettavaa.
Listausta Turun kaupunginkirjaston lainatuimmasta kaunokirjallisuudesta on teknisesti hankalaa tehdä. Lainatuimmat ovat pitkälti samoja kuin myydyimmät, joista löytyy kirjakauppojen lista nimellä "Mitä Suomi lukee" http://www.kirjakauppaliitto.fi/?ID=95

Turussa erityisen suosittu on paikallinen dekkarikirjailija Reijo Mäki. Dekkarit kaiken kaikkiaan johtavat kirjojen varaus- ja lainaustilastoja. Suosittuja ovat pohjoismaiset dekkaristit: Leena Lehtolainen; Henning Mankell, Liza Marklund; Håkan Nesser; Karin Fossum. Fantasiakirjallisuus (Tolkien, Robert Jordan) elää myös huippukautta.

Lastenosaston kysytyimmät ovat seuraavia. Paljon käännöskirjallisuutta sielläkin:

Kuvakirjat (85.22)
Mauri Kunnaksen kaikki kirjat, Sven Nordqvistin Viirut ja Pesoset, Gösta Knutssonin Pekka Töpöhännän kuvaversiot, Gunilla Bergströmin Mikko Mallikkaat, Lucy Cousinsin Maisa-kirjat

Satukirjat (85.12)
Astrid Lindgrenin kaikki, Sinikka ja Tiina Nopolan Heinähatut ja Vilttitossut, Timo Parvelan Ella-sarja (helppolukuiset-osastossa), Milnen Nalle Puh, Kari Levolan Rouslain-sarja, Tove Janssonin Muumikirjat

Kertomukset (84.2, 04N)
J.K Rowlingin Harry Potterit, Sinikka ja Tiina Nopolan Risto Räppääjät, Måns Gahrtonin Eva ja Adam-kirjat, W.I.T.C.H-kirjat; eri kirjoittajia, K.A. Applegaten Replica-kirjat ja Animorphs-kirjat, Jacqueline Wilsonin kirjat

Nuortenkirjat (84.2, 04AN)
Tolkienin kirjat ja fantasia ylipäänsä, Tuija Lehtisen kirjat, Jacqueline Wilsonin kirjat, Salatut elämät-sarja; eri kirjoittajia
