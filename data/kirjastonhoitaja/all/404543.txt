Tarvitsen tietoa lopputyötäni varten seuraavista asioista: Teollisuustalous, Tutkimusmenetelmät (haastattelut, kirjalliset kyselyt + analysointi), Laatu (mitä se on?) ja Laatujärjestelmät.

Urakkaa auttaisi kun tietäisi lähdekirjallisuutta / saisi rajattua hiukan aihepiiriä. Lopputyössä liikutaan asiakaspalvelun maailmassa ja tutkitaan palvelun laatua muutamalla kyselyllä (puhelimitse ja netin kautta).
Seuraavassa vinkkejä aineistohakuun. 

Teollisuustaloutta koskevaa aineistoa voi etsiä kirjastojen tietokannoista asiasanalla teollisuustalous.  Esimerkiksi Oulun kaupunginkirjaston aineistotietokannasta http://oukasrv6.ouka.fi:8001/?formid=find2 löytyi Matti Haverila...et al. Teollisuustalous, Infacs 2005. 

Ihan vastaavalla tavalla voi katsoa laatuun liittyvää aineistoa asiasanoilla laatu tai laatujärjestelmät. Hakua voi rajata valitsemalla hakuun esim. luokan 69 (69- yritystoimintaan liittyviä kirjoja. Esim. löytyneestä Oedewald, Pia: Organisaatiokulttuuri ja toiminnan laatu metalliteollisuudessa. Mahdollisia muita asiasanahakuun liittyviä luokkia 60, 62.

Yleisten kirjastojen luokituksessa asiakaspalvelu yleisesti, on sijoitettu luokkaan 69.34.  Yleisten kirjastojen luokitusjärjestelmä netissä osoitteessa http://ykl.kirjastot.fi/ ja asiasanasto http://vesa.lib.helsinki.fi/ysa/index.html .

Tutkimusmenetelmistä on mm. teokset: Eskola, Jari: Johdatus laadulliseen tutkimukseen, 2000 ja Metsämuuronen, Jari: Laadullisen tutkimuksen perusteet, 2000.

Fennica Suomen kansallisbiografia on netissä. Fennicaa voi käyttää kotikoneeltakin http://www.inquiry.net/outdoor/native/sign/smoke-signal.htm . Fennicassa on Suomessa julkaistu aineisto.
