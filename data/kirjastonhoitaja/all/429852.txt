aiemmin tallensin kirjoitustyöni A-levykkeelle. yrittäessäni ostaa tyhjää diskettiä kirjastonhoitaja neuvoi että osta muistitikku kaupasta, ettei kukaan enää käytä diskettiä.
ostin muistitikun ja osaan kyllä laittaa sen koneeseen ennen käynnistystä. vaan kun tallennussivu aukeaa, vaihtoehtoiset kuvakkeet on z-asema, siis kirjaston oma tiedosto. toiset kuvakkeet on c-asemadisketti ja a-levyke. kävin siis kotona kaivamassa vanhat läpyskät, mutta kone ei tallentanut mitään. miksi kuvakkeet on näytöllä, kun kone ei kerran tallenna? kone tallensi vain z-asemalle. mutta nyt huomasin että ne tiedot oli kadonneet. voitteko kertoa, onko mitään mahdollisuutta enää yleensä tehdä kirjoitustyötä, joka täytyy tallentaa? harmittaa tämä, kun diskettiaikoina toimi hyvin.
olen yrittänyt mennä sekä word kuvakkeen että omat tiedostot kautta. ne kirjastonhoitajat joilta olen kysynyt, eivät ole osanneet auttaa.
Jokaisessa Helsingin kaupunginkirjaston toimipisteessä on saatavilla helppokäyttöisiä ASKO-asiakastietokoneita, joilla on mahdollisuus käyttää sekä toimisto-ohjelmia (tekstinkäsittelyä ja kuvankäsittelyä)  että internetiä. 
Word –tekstinkäsittelyohjelmalla voi tallentaa asiakirjoja sekä muistitikulle että työaseman kovalevylle.
Asko-työasemien järjestelmässä voi ajoittain ilmetä tilapäisiä teknisiä häiriöitä, joiden syytä ei aina kyetä välittömästi selvittämään. Kirjastojen henkilökuntaan kuuluu yleensä erityinen it-tukihenkilö, joka on perehtynyt syvällisemmin tekniikan saloihin, hän ei todennäköisesti ollut tuolloin työvuorossa.

Tietokoneen ja ohjelmien käytössä sekä erityisesti ongelmatilanteiden selvittämisessä opastusta saa Helsingin kaupunginkirjaston Kohtaamispaikka@Lasipalatsin toimipisteessä, joka on kaikille avoin, maksuton palvelupiste http://www.helmet.fi/kohtaamispaikka
