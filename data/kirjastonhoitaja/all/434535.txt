Hei!

Jos kirjan kohdalla lukee kaikissa tai melkein kaikissa kappaleissa 7vrk ja ei varata niin tarkoittaako se sitä että kyseistä kirjaa ei tosiaan voi varata ja että laina-aika on vaan 7vrk vai mitä se tarkoittaa?
Osa uutuuskirjoista merkitään ns. Bestsellereiksi. Niiden laina-aika on seitsemän vuorokautta, eikä kyseisiä niteitä tosiaankaan voi varata eikä niiden lainoja voi uusia. 

Kaikista uusista nimekkeistä on aina muitakin kuin Bestseller-niteitä. Näistä neljäksi viikoksi lainattavista normaaliniteistä voi tehdä varauksen, tosin joskus varausjonot ovat pitkät. Jos nimekkeestä on hyvin paljon varauksia, kirjastot hankkivat sitä yleensä lisää.
