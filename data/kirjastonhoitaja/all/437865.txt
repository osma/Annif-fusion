Hei kirjastoväki,

ekaa luokkaa lopettelevalle pojalle etsitään lukemista kesäksi. Lukeminen sujuu kuulemma hieman kehnosti, ja sitä pitäisi sujuvoittaa, sanoo opettaja. Poikaa eivät sadut ja lasten tarinat tunnu kiinnostavan, mökkisaaressa tekeminen ja omalla moottoriveneellä ajelu ja formulat sen sijaan kiinnostavat. Olen mökkinaapurina luvannut hommata naapurimökillekin jotain lukemista treeni-innon ylläpitämiseksi. Mitä suosittelette?
Tässä olisi joitakin ehdotuksia helppolukuisista kirjoista, joissa on veneitä tai autoja:

Akseli voittaa kisan / Jake Sparks
Iso koira ja pikku koira veneilemässä / Selina Young
Kilpa-autojen lumoissa / kirjoittanut Michaela Hanauer
Metka matkaa Tongaan / Johannes Keltto
Mini merellä / Christine Nöstlinger
Rohkea pikku auto / Tapani Bagge, Jusa Hämäläinen
Tärisevä traktori / Hannu Hirvonen
Valtameren vankeina / kirjoittanut Tom Easton

En tiedä sitten, ovatko nuo liian lapsellisia, mutta noita ainakin ekaluokkalaiset lukevat.

Ehkä myös tietokirjat voisivat kiinnostaa? Hyllystä löytyisi ainakin seuraavia vaihtoehtoja:

Henkilöautot sekä formulat ja ralliautot / teksti: Ian Graham
Kiinnostavaa tietoa nopeista autoista / Emanuel Gylling, Mikael Johansson
Mahtavat menopelit : kaiken maailman kulkuneuvot maalla, merellä ja ilmassa / Lynne Gibbs
Nissen perämoottorit (tätä ei ollut hyllyssä mutta kollega kehui)
