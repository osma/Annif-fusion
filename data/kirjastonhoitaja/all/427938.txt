Olen kiinnostunut lasten lukudiplomilistoista. Onko olemassa yhtä kansallista listaa vai laatiiko kukin kirjasto/koulu? sellaisen oman mielensä mukaan? Laaditaanko lista joka vuosi?  Mihin aikaan vuodesta? Onko jostain saatavilla tuoreimmat listat?
Opetushallituksella on Netlibris-sivusto eli Kunnari,  jossa on kirjatarjottimia eri luokka-asteille. Netlibris-kirjallisuuspiirit ovat verkossa toimivia koulujen kirjallisuuden opetuksen yhteisprojekteja. 

Opetushallitus on rahoittanut toimintaa vuoteen 2007 asti, jonka jälkeen työtä on jatkettu kuntien omilla resursseilla. Käytännössä opettajat eri puolilta Suomea ovat luoneet sivuston, johon kuuluu kirjallisuustietokanta. Tapiiri on esi- ja alkuopetuksen, Kumi-Tarzan 3- ja 4-luokkalaisten, Matilda 5- ja 6-luokkalaisten ja Sinuhe yläasteen tarjotin. Lukiolaisille on oma Odysseia-niminen syventävä kirjallisuuskurssi keskustelupiireineen. Ks. tarkemmin:

http://www03.edu.fi/oppimateriaalit/netlibris/
#link::e9321d40-5865-4993-90e0-2cbb7cb85141::http://www2.edu.fi/kunnari/::linkend#

Monet koulut käyttävät näitä tarjottimia lukudiplomien laadinnassa. Yleensä pyydetään lukemaan joka tarjottimelta pari valinnaista kirjaa. Koulut voivat kuitenkin myös itse laatia lukudiplomilistoja, joita kootaan usein yhteistyössä kirjastojen kanssa. Oman kokemukseni mukaan kouluissa mietitään näitä asioita yleensä alkusyksystä niihin aikoihin, kun koulut ylipäätään aloittelevat syyslukukauttaan. Päivittäminen taas riippuu lähinnä yksittäisten opettajien aktiivisuudesta. 

Jos tähtäimessä on jonkun tietyn koulun luoma tai ylläpitämä lukudiplomi, kannattaa siis olla yhteydessä kyseiseen kouluun. Tässä linkkejä eräiden kuntien/kaupunkien lukudiplomilistoihin: 

http://www.tampere.fi/kirjasto/lapset/diplomi.htm
http://www3.jkl.fi/kirjasto/lukudiplomi/index.htm
http://www.wahren-keskus.fi/?pageid=61&parent0;=27
http://eduwww.mikkeli.fi/diplomit/
http://www.tuusula.fi/sivu.tmpl?sivu_id=1707
