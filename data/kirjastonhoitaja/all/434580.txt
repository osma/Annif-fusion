Mitkä ovat merkittävimmät kielelliset erot nykykreikan ja muinaiskreikan (koinee-kreikan) välillä? Onko kielioppi paljon muuttunut vuosisatojen aikana? Onko kirjaimet muuttuneet ulkoasultaan ja onko kirjaimia tullut lisää, kuten joissakin kielissä on tapahtunut (esim. hepreankielessä)?
Kysyin tätä tuntemaltani alan asiantuntijalta ja sain seuraavanlaisen vastauksen.

On vähintään kolme aakkosia käyttävää kreikkaa ennen nykykreikkaa:

 1) Arkaainen ja klassinen kreikka (n. 700-330 eKr.)
 2) Jälkiklassinen kreikka (n. 330 eKr.- 330 jKr., aluksi koiné, esim. UT)
 3) Bysanttilainen kreikka (n. 330 - 1453 jKr.)
Arkaaisella ajalla kreikan kielen eri murteet poikkesivat paljon toisistaan. Attikalainen murre kehittyi klassillisesta kreikasta hellenistiseksi yleiskieleksi ja uuden testamentin kreikaksi.
 Nykykreikka syntyi puhutusta kielestä, joten äänteellinen eriytyminen on  ollut käynnissä periaatteessa reilut 2300 vuotta. Kielioppi puhutussa  kielessä alkoi yksinkertaistua jo jälkiklassisella kaudella.
 Bysanttilaisella kaudella oli jo selvä jako kirjallisen oppineen kreikan ja  puhutun kansankielen välillä. Erot ovat kasvaneet kovasti - vain kirkko ja  oikeuslaitos pyrkii käyttämään vanhantyylisiä päätteitä ja korkeaa tyyliä
 (katharevusa = ¹puhdas kieli¹, muu kirjoitetaan ja puhutaan Kreikassa
 nykyään kansankielellä = ¹dimotiki¹).

Kirjaimet ovat tietysti muuttuneet ulkoasultaan, erityisesti pienet
kirjoituskirjaimet, mutta isot kirjaimet ovat periaatteessa vuoden 402 eKr. joonialaista standardi. Kirjaimia ei ole tullut lisää. Niitä on yhä 24 kpl.

Kreikan kielen ja kieliopin historiaa löytyy kielioppikirjoista, esim. Bornemann-Risch Griechisches Grammatik, kielikursseista, http://www.greek-language.com/History.html ja  http://www.greekgrammar.eu ja http://chars.lin.oakland.edu/lin109/Handouts/Greek/new_page_2.htm .
