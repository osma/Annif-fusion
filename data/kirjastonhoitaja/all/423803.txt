Etsin alkuperää karjalaiselle sukunimelle Pimiä. 
Yleensähän karjalaiset nimet tarkoittavat jotain, kuvaavat kantajansa persoonallista piirrettä tai ominaisuutta, tai ulkonäköä yms. 
Nimelle "Pimiä", joka on isäni nimi, en ole löytänyt selitystä. 
Voiko se olla venäläisestä nimestä Pimenov, Pimenoff, Pimiäinen (ortodoksinimiä) "suomennettu" vai päinvastoin, venäläis-ortodiksiseksi
nimeksi väänneetty? Ensimmäinen kirjoista löydetty esi-isä Matti Pimiä lienee syntynyt 1580 paikkeilla, joten vanhasta sukunimestä on kysymys. Mistä voisin etsiä selitystä nimelle?
Uuden suomalaisen nimikirjan (Otava, 1988) mukaan karjalaiset 'Pimiä', sekä 'Piminä' olisivat kehittynyt venäläisistä ristimänimistä 'Pimen' ja 'Pima'. Isännimen välityksellä Pimiä on sitten juurtunut myös sukunimistöön. 1500- ja 1600-luvun asiakirjoissa Pimiä-nimeä tapaa eri puolilta Karjalaa.

Mikäli haluat tutkia nimen historiaa vielä enemmän, nämäkin lähteet kannattaa myös tarkistaa:  

Mikkonen, Pirjo: Sukunimet (Otava, 2000)
Joka kodin suuri nimikirja (Suuru suomalainen kirjakerho, 1996)
Saloheimo, Veijo: Viipurinkarjalaiset kotona ja maailmalla 1541-1620 : viipurinkarjalaisten sukunimien esiintyminen muualla Suomessa ja lähialueilla liikkuvuuden mittarina (Suomen sukututkimusseura, 2006)
Kotimaisten kielten tutkimuskeskus:   http://www.kotus.fi/index.phtml?s=4

Kirjojen saatavuustiedot voit tarkistaa pääkaupunkiseudun Helmet-aineistotietokannasta: http://www.helmet.fi/
