Jäin eläkkeelle kolmisen vuotta sitten, vietän kesäkuukaudet Savonlinnassa ja hankin pari vuotta sitten kirjastokortin tänne. Ongelmakseni on nyt tullut se, että kun lainaan kirjan niin muutaman kymmenen sivun jälkeen huomaan jo lukeneeni ao.kirjan. Lukemani kirjat käsittelevät pääosin Suomen sotahistoriaa ja muistelmia. Olisinkin tiedustellut, onko mahdollista saada listaus niistä kirjoista joita olen lainannut parin viimeisen vuoden aikana?
Lista jo palautetuista kirjoista löytyy Koha-tietokannasta https://www.lumme-kirjastot.fi/ asiakkaan omista tiedoista. Omiin tietoihin kirjaudutaan ruudun oikeassa reunassa olevasta  kohdasta "kirjaudu sisään". Käyttäjätunnus on kirjastokortin numero ja salasana nelinumeroinen luku, joka merkitään tietoihinne kirjastossa. Kun olette kirjautunut, voitte tarkastella aiemmin  lainaamianne aineistoja kohdasta "lainahistoria". Sen alapuolella on painike "yksityisyys", josta on mahdollista määritellä kuinka kauan lainaustiedot säilyvät ohjelmassa.- Lainahistoria on siis asiakkaan  henkilökohtaista tietoa, jonka katseluun tarvitaan tunnus ja salasana. Kirjaston henkilökunnalla ei ole pääsyä asiakkaiden lainahistorioihin.
