Hei!
Etsin suomenkielistä laulua, jossa leivotaan pullaa tai kakkua. Säveltäjä on ilmeisesti myös suomalainen.
Kuopiossa on Martoilla juhla kevällä, jonne olisin harjoitellut ko. kappaleen.
Tätä harjoiteltiin ainakin 1990-luvun alussa Oulun konservatoriossa AMK.
Kiitos.
Kyseessä voisi olla Margareta Othman-Sundellin Pullalaulu. Sen sanat alkavat "Tuuma nyt on mulla: kohta leivotaan pulla". Laulussa on kaksi säkeistöä. Sanat ja nuotit löytyvät kokoelmasta "Iloinen serkkuni ja muita lauluja" (1989, 951-757-186-0).

Myös Mikko Perkoila on tehnyt Pullalalun, mutta se on myöhemmältä ajalta. Laulussa on seitsemän säkeistöä ja viimeisessä lauletaan mm. "Lämmintä pullaa ja päälle mehua, leipuria täytyy kovasti kehua". Laulu on Perkoilan nuottikokoelmassa Hyönteiselämää kennelissä (951-8903-97-2).
