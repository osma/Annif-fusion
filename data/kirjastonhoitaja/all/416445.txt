Virukset liikkuvat tietokoneissa ja muistivälineissä - tiedämme. Käytän nykyään lähes yksinomaan Helsingin kaupunginkirjaston asiakaspäätteitä mutta olen suunnitellut oman miniläppärin ostamista, aluksi Internet-yhteyksittä. Miten voin varmistaa sen, etten vie kirjaston koneilta muistitikkujeni kautta viruksia sun muita haittaohjelmia omaan kannettavaani? (Taloudellinen tilanteeni ei missään tapauksessa salli kalliiden torjuntaohjelmien ostamista ainakaan, jos ne eivät kuitenkaan täydellisesti toimi.)
Helsingin kaupunginkirjaston asiakaskoneissa tietoturvan taso on varsin korkea (henkilökohtaiset tilat, keskitetty tiedostojen tarkastaminen virusten varalta yms.). Internet on kuitenkin täynnä tiedostoja, joiden tarkistaminen on lähes mahdotonta, joten jos internetistä lataa tiedostoja, kannattaa koneessa olla tietoturvaohjelmistot. Vaikka Helsingin kaupunginkirjaston asiakaskoneet on suunniteltu erittäin turvallisiksi, eivät nämä välttämättä tunnista ja poista haittaohjelmia. Näin ollen ne voivat siirtyä asiakkaiden omiin tietokoneisiin tiedostoja siirrettäessä.

Vaikka markkinoilla on monta maksullista versiota erilaisista tietoturvaohjelmista, löytyy myös ilmaisohjelmia. Näitä löytyy esim. Microsoftin Windows-käyttöjärjestelmään osoitteesta http://www.ilmaisohjelmat.fi/tietoturva . Koneessasi olisi hyvä olla ainakin virustorjunta, palomuuri ja haittaohjelmien torjunta.
