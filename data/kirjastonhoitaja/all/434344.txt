Hei, yritin äsken muokata omia tietojani eli etunimeni olisin halunnut muuttaa kutsumanimen mukaan. Se ei kuitenkaan onnistunut, miksi? Käytän kutsumanimenäni toista etunimeäni, Kaarina-nimeä.
Kirjastokorttia hankittaessa asiakastietoihinne tallennettujen nimitietojen muokkaaminen ei onnistu verkkokirjaston kautta omiin tietoihin kirjautumalla. Nimenmuutokset asiakastietoihin voi tehdä vain virkailija asioidessanne kirjastossa paikan päällä.
