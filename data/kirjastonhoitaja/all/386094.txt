Minkälaisia espanjan kielikursseja on Macintosh-käyttäjille? Onko aloittelijoille?
Entäpä englantia pidemmälle ehtineille?
Macintosh-yhteensopivia kieliromppuja on Helsingin kaupunginkirjaston kokoelmissa sekä espanjan että englannin opiskeluun. Romppujen etsiminen käy kätevästi plussa-aineistohaulla osoitteessa http://www.libplussa.fi

Valitse hakuvaihtoehdoista kohta "asiasana tai luokka" ja kirjoita kenttään:

espanjan kieli mac#

ja valitse aineistolajiksi cdrom pudotusvalikosta. Ruksaa vielä kohta "näytä tuloslistassa täydet tiedot" ja paina lopuksi hae-nappia, niin pääset heti tukimaan romppujen yhteensopivuutta ja tasoa. Mac-yhteensopivia espanjan kielen opiskeluun tarkoitettuja romppuja löytyy n. 10 erilaista, monet niistä alkeistasoa.

Samalla tavalla voit hakea englannin kielen opiskeluun tarkoitettuja romppuja, joita on huomattavasti enemmän, myös edistyneemille opiskelijoille. 

Hyllyssä olevat romput voit tilata lähimpään kirjastoon niiden sijaintikirjastoista puhelimella (koskee vain Helsingin aineistoa).
