Haluaisin löytää jotakin valokuvakirjoja, joissa on kuvia vanhoista portreteistä, muotokuvista. Mielummin ensisijaisesti pelkkiä kasvoja, mutta myös kokokuvia. Tarvitsisin sellaiseen erääseen maalaamiseen liittyvään projektiini. 

Sitten minua kiinnostaisi myös joku valokuvakirja, jossa olisi valokuvia kaikenlaisista taloista maaseudulla mutta kyllä myös kaupungista, ensisijaisesti ei kerrostaloja ja suuria kortteleita isommista kaupungeista. Eli jos löytyy joku valokuvakirja myös taloista lähialueillamme niin sekin on kiinnostava. 

Olen ollut yhteydessä valokuvamuseoon ja he puhuvat jostain Flickr-kuvanjakopalvelusta, mikä on minulle ihan vieras juttu.
Vanhoja henkilövalokuvia löytyy mm. seuraavista kirjoista:
- Dölle: Katse kameraan http://haku.helmet.fi/iii/encore/record/C__Rb1672044
- Tilles: Tuikkivien tähtien varjosta http://haku.helmet.fi/iii/encore/record/C__Rb2081587
- Kozloff: The theatre of the face http://haku.helmet.fi/iii/encore/record/C__Rb1837665

HelMet-hakuun voi laittaa hakusanoiksi muotokuvat tai henkilövalokuvaus ja historia.

Rakennuksia ja taloja esitteleviä kirjoja ovat mm. seuraavat:
- Jugend Suomessa / Pirjo Hämäläinen ; Katja Hagelstam http://haku.helmet.fi/iii/encore/record/C|Rb1964306
- Signe Brander Suomen kartanoissa http://haku.helmet.fi/iii/encore/record/C|Rb1849055
- Puu-Suomen uhanalainen runous / Juhani Seppovaara http://haku.helmet.fi/iii/encore/record/C|Rb1839981
- Hokos, Warma, Voloi.. : taloja ja kyliä saaristosta, Karjalasta ja Inkeristä http://haku.helmet.fi/iii/encore/record/C|Rb1038538

HelMet-haussa voi etsiä talot tai rakennukset ja valokuv*

Flickr.com on internetissä toimiva kuvapalvelu, jossa on laaja valikoima kuvia, joita voi hakea englanninkielisillä hakusanoilla. Mukana on useita museoita, mm. Suomen valokuvataiteen museo ja monien maiden kansallisia arkistoja. Sieltä löytyy varmasti paljon historiallisia kuvia niin henkilöistä kuin rakennuksistakin, kaikkialta maailmasta. Osoite on www.flickr.com 

Voitte kysyä käyttämästänne kirjastosta apua niin kirjojen etsintään kuin Flickrin käyttöönkin.
