Etsin afrikkalaiselle ystävälleni äänikirjoja englanninkielellä. Hänelle sopii kirjallisuus kristinuskosta, afrikkalaisuudesta sekä historia ja tietokirjallisuus.
Englanninkielisiä äänikirjoja voi etsiä HelMetin,                   http://www.helmet.fi, tarkennetussa haussa valitsemalla kokoelmaksi äänikirjat ja kieleksi englanti alasvetovalikoista. Aiheeksi kirjoitetaan kristinusko ja lisätään toiseksi hakuoperaatoriksi Ei ja kirjoitetaan hakulaatikkoon "kaunokirjallisuus", jollei haluta muuta kuin tietokirjat. 

Jos etsitään äänikirjoja afrikkalaisuudesta kirjoitetaan kristinuskon tilalle afrikka* ja jos historiasta, kirjoitetaan hakulaatikkoon histo*. Esim. näin: http://haku.helmet.fi/iii/encore/home?lang=fin&suite;=cobalt&advancedSearch;=true&searchString;=(histo*%20-kaunokirjallisuus)%20c%3A14%20l%3Aeng. Katkaisemalla sanan loppu tähdellä saadaan enemmän tuloksia, kun sanan eri taivutukset tulevat mukaan. Hakutuloksia saadaan enemmän myös, jos kaikkia hakuja ei rajata tietokirjallisuuteen ("Ei kaunokirjallisuus").  Hakutulosta voi rajata myös jälkeenpäin esim. valitsemalla vasemmasta sarakkeesta Aikuisten kokoelma.

Jos etsitään mitä tahansa englanninkielistä tietokirjaa äänikirjana, voi hakusanaksi jättää pelkästään Ei kaunokirjallisuus.
