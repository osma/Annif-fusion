Onko suomalaisia tutkijoita tai kirjailijoita, jotka olisivat kirjoittaneet Pariisin toukokuusta 1968? Minua kiinnostaa sekä akateeminen että kaunokirjallinen aihetta koskeva aineisto. Aineiston mahdollisesti puuttuessa aihetta ohimennenkin käsitelleiden tekijöiden nimet olisivat tärkeitä haastattelupyyntöjä varten.
HelMet-tietokannasta löytyy asiasanahaulla, hakusanana pelkästään 1968, jonkin verran kirjoja, tosin suurin osa epärelevantteja. Koko hakutulos tässä: http://www.helmet.fi/search*fin?/d1968/d++++1968/1%2C26%2C125%2CB/exact&FF;=d++++1968&1%2C74%2C (tuloslistassa on Pariisia runsaammin suomalaisia Tsekkoslovakian tapahtumia käsitteleviä kirjoja).
Poimin listasta seuraavat, joista vain kaksi suomalaista:
Tarvainen, Veikko: 60-luvun kapina (Like 1993, ISBN 951-578-155-8 (nid.)
Ali, Tariq: Marching in the streets (Bloomsbury 1998, ISBN 0-7475-3763-1 (sid.)
Kurlansky, Mark: 1968: the year that rocked the world (Jonathan Cape 2004, ISBN 0-224-06251-4 (sid.))
Seale, Patrick: French revolution 1968 (Heinemann 1968, ISBN 0-434-68500-3 (sid.))
Hullu vuosi 1968 / toim. Yrjö Länsipuro. Taskutieto-sarja (WSOY 1969)

HelMet-tietokannasta löytyi vapaatekstihaulla hakulauseella pariisi 1968 seuraava mahdollisesti relevantti romaani, ei kylläkään suomalaisen kirjoittajan:
Neville, Jill
The love germ
Verso, 1998
ISBN 1-85984-285-2 (nid.)
Romaani on saanut seuraavat asiasanat: opiskelijat, Pariisi, 1968, opiskelijaliikkeet, radikalismi, poliittiset liikkeet sekä ihmissuhteet, rakkausromaanit, avainromaanit

Voit tehdä hakuja itsekin osoitteessa www.helmet.fi.

Artikkeliviitetietokanta Aleksi antaa neljä artikkelia:
Koivumaa, Katariina: Toukokuu 1968 ravisutti Ranskaa. Kaleva 1998-04-26
Puttonen, Mikko: Kun yliopisto meni uusiksi. Yliopisto 1998:10, s. 26-28
Lanas Cavada, Silja: Sorbonne. Suomen kuvalehti 1998:20, s. 38-45, 46
Pajunen, Veikko I.: Oi ihana toukokuu 68 : päivälleen 30 vuotta sitten Pariisissa alkoi melkein vallankumous. Mukana olleilla on nyt syytä ylpeillä. Helsingin Sanomat 1998-05-03

Relevantteja osumia ei tullut kaunokirjallisuutta yleensä hyvin löytävistä Porin kaupunginkirjaston Roma-tietokannasta (http://www.pori.fi/kirjasto/roma ) eikä Rovaniemen kaupunginkirjaston tietokannasta (http://intro.rovaniemi.fi:8001/?formid=find2&sesid;=1206542526 ).

Tieteellisten kirjastojen tietokannat Linda ja Helka eivät anna lisää suomalaisia lähteitä haulla pariisi 1968.

Esko Riikosen artikkeli Ylioppilaslehdessä vuonna 1995 on varmaan tuttu: Me tulemme taas! (http://www.ylioppilaslehti.fi/1995/151295/pariisi.html).  Yleisradion Elävässä arkistossa on ajan radio-ohjelmia: http://yle.fi/elavaarkisto/?s=s&g;=2&ag;=11&t;=109 .

Koko maailman kirjastot kattavasta WorldCat-tietokannasta löytyy runsaasti kirjallisuutta aiheesta, ei kylläkään suomalaista.
