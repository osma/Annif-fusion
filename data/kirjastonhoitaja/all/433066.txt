onko makkara hyvää?
Makkaran maistuvuus ("onko makkara hyvää") on makuasia, johon ei voi antaa yksiselitteistä vastausta. Voit päättää asian omalta kohdaltasi maistelemalla erilaisia makkaroita. Makkaran syömisen terveellisyydestäkin (hyvää ruoaksi) ollaan montaa mieltä etenkin makkaran rasva-, suola- ja nitriittipitoisuuksien vuoksi. Osoitteesta http://www.lihatiedotus.fi/www/fi/makkara/valmistusaineet.php saat tietoa makkarasta ja sen valmistusaineista lihateollisuuden näkökulmasta. Elintarviketurvallisuusvirasto Eviran kotisivuilla, osoitteessa http://www.evira.fi/portal/fi/elintarvikkeet/valmistus+ja+myynti/tuotekohtaisia+vaatimuksia/makkara taas löydät neuvoja tuotekohtaisten vertailujen tekemiseen.
Jos haluat perehtyä makkaran tai makkararuokien valmistukseen, voit tutustua esimerkiksi seuraaviin kirjoihin, joita löytyy Hämeenlinnan kaupunginkirjaston kokoelmista:
Haapio; Markku: Sininen lenkki 50 ja mestarien makkarareseptit. Otava, 2013. ISBN 978-951-1-27442-1.
Liha : kaikki lihasta laitumelta lautaselle. Readme.fi, 2013. ISBN 978-952-220-666-4.
Sandler, Nick & Acton, Johnny: Makkaroita maailmalta. Tammi, 2011. ISBN 978-951-31-5902-3.
Makkarakirja. Maahenki, 2010. ISBN 978-952-5870-19-0.
Vuorikuu, Ilkka: Maista maista makkaraa. Edita, 2007. ISBN 978-951-37-4822-7.
Haapio, Markku & Vahtera, Antti & Nurmi, Visa: Nakit ja muusi : suomalaisen makkarakirja. Otava, 2002. ISBN 951-1-18009-6.
Hänninen, Helena: Kotoisat makkararuoat. WSOY, 1980. ISBN 951-0-09854-X.
