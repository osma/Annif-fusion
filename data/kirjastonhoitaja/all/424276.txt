Toimitan eräälle vanhalle mummolle kirjoja samalla kun itse käyn kirjastossa. Hän pitää esim. sellaisista kirjailijoista kuin Ahern, McKinley, Lennox, Montgomery, Plain, Pilcher, Kelly, Keyes. Mikä olisi samantyyppistä, romanttista mutta ei liiaksi eikä väkivaltaa saa olla? Steel ei käy eikä esim. Adler. Onko ilmestynyt mitään uutta, hän on lukenut valtavasti eli kaikki vanhat Cartlandit on esim. käyty läpi sekä Holtit yms. Millainen olisi Godbersen? Itse luen lähinnä jännityskirjoja, siksi valinta alkaa olla hankalaa. :)
Tässä joitakin ehdotuksia. Tekijät ovat pääosin melko tuoreita, joskin joukossa on muutama perinteinen nimi. 
Käännettyjä : Maeve Binchy, Candace Bushnell, Lucy Dillon, Helen Fielding, Anna Godbersen, Emily Giffin, Jane Green, Melissa Hill, Kajsa Ingemarsson, Kate Jacobs, Sophie Kinsella, Deborah Smith, Nicholas Sparks, Plum Sykes, Nancy Thayer ja Jennifer Weiner.
Kotimaisia : Kirsti Ellilä, Virpi Hämeen-Anttila, Anneli Kivelä, Tuija Lehtinen, Marja Orkoma, Ulla-Maija Paavilainen, Kira Poutanen, Pirjo Rissanen ja Jaana Taponen.
Vihdin kunnankirjasto on laatinut listan viihteen tekijöistä myös sisällön mukaan jaoteltuna. http://www.vihti.fi/instancedata/prime_product_julkaisu/vihti/embeds/10899_Viihdekirjailijoita.pdf
