Otatteko vastaan kirjalahjoituksia? Minulla olisi yksi iso Ikea-kassi täynnä erilaisia kirjoja, joilla en tee enää mitään. Jos ette ota lahjoituksia vastaan Helsingin alueen kirjastoihin, niin osaisitteko neuvoa, mihin kirjat voisi viedä? Kiitos.
Kirjastot saattavat ottaa lahjoituksia vastaan, mutta se riippuu paljon siitä, mitä kirjoja lahjoitukseen kuuluu. Esimerkiksi kohtuullisen uudet ja menevät kirjat otetaan luultavasti vastaan, mutta vanhat ja vähemmän suositut kirjat eivät oikein mahdu kokoelmiin. Tosin Pasilan kirjavarasto voi ottaa vastaan vanhoja harvinaisempia kirjoja, jotka puuttuvat kokoelmista tai joita on vain huonokuntoinen kappale. Kovin huonokuntoisia kirjoja ei kannata tuoda.

Monissa kirjastoissa on myös kierrätyshylly tai -kärry, johon kirjoja voi tuoda. Kirjakierrätyspisteelliset kirjastot löytyvät osoitteesta http://www.helmet.fi/fi-FI/Kirjastot_ja_palvelut, kun valitset pudotusvalikosta kohdan ”Kirjakierrätyspiste”. Välttämättä kaikkiin kierrätyspisteisiin ei kuitenkaan mahdu isoa kassillista kirjoja, ja kerralla tuotavaa määrää saatetaan rajoittaa. Asiaa voi kysyä etukäteen kirjastosta.

Yksi paikka, johon kirjoja voisi viedä, on kierrätyskeskus. Pääkaupunkiseudun kierrätyskeskuksen yhteystiedot löytyvät osoitteesta http://www.kierratyskeskus.fi.
