Olisin pyytänyt apua tutkimustyön aloittamiselle. Mistä löytäisin ikääntyvien maahanmuuttajien integroitumiseen liittyvää tutkimusaineistoa tai kirjoja,josta olisi aiheesta? Onko kukaan tutkinut aihetta syvemmin?
Kiitos vinkeistä jo etukäteen.
Vanhustyön keskusliitton projektien ja ikäMAMU-toiminnan yhteydessä on julkaistu useita ikääntyviä maahanmuuttajia käsitteleviä teoksia, joista osa on luettavissa myös verkossa, ks. 
http://www.vanhustyonkeskusliitto.fi/fin/jarjestotoiminta/ikaantyvat_maahanmuuttajat/sahkoiset_julkaisut/
Muita Vanhustyön keskusliiton julkaisuja aiheesta ovat mm.:
Kuusi, Ulla: Ikääntyvät maahanmuuttajat Suomessa : Mamu-projektin loppuraportti, 2000.
Salokangas, Tuula: Ikääntyvän maahanmuuttajan kotoutuminen, 1999.
Jaakkola, Eila: Vanhuus vieraalla maalla, 2003.
Kärkkäinen, Tanja: Maahanmuuttajavanhukset ja suomen kieli : haastattelututkimus inkerinsuomalaisten, bosnialaisten ja vietnamilaisten vanhusten kielenoppimismotivaatiosta, sosiaalisista verkostoista ja etnolingvistisestä identiteetistä, 1999.
Osa näistä Vanhustyön keskusliiton julkaisuista on tehty opinnäytetöinä eri oppilaitoksissa.

Myös Selma-projektin (Seudullinen monikulttuurinen tietopalvelukeskus) sivuilla on linkkejä ikääntyviä maahanmuuttajia käsitteleviin verkkojulkaisuihin ja lehtiartikkeleihin. Näihin julkaisuihin pääset osoitteesta: http://www.selma-net.fi/page.asp?_item_id=948

Arto- ja Aleksi-tietokannoista löytyy useita lehtiartikkeleita ikääntyneiden maahanmuuttajien asemasta ja palveluista. Tässä joitakin artikkeliviitteitä, joista voisi olla sinulle hyötyä:
Zechner, Minna: Maahanmuuttajavanhukset ja hoiva. - Diakonia 2009: 1, s. 20-21.
Viljanen, Anne: Ihmisarvoista vanhuutta monikulttuurisesti. - Diakonia 2009 : 1, s. 22-23.
Kittilä, Riitta: Ikääntyvät maahanmuuttajat kaipaavat toimintaa ja neuvontaa omalla kielellä.- Sosiaaliturva 2009 : 2, s. 20-21.
Taipale, Mona: Ryhmätoiminta edistää terveyttä ja hyvinvointia : ikääntyneiden maahanmuuttajien tilanne- ja palvelutarveselvitys Haminassa, Kotkassa, Lappeenrannassa ja Turussa. - Kuntalehti 2008 : 2, s. 36-37.
Petrell, Natasha: Ikääntyminen maahanmuuttajana ei kuulu elämän suunnitelmiin. – Monitori 2008 : 1, s. 25-27.
Mölsä, Mulki: Somalialaisten maahanmuuttajien ikääntymisen ja sairastamisen kokemuksia Suomessa - Sosiaalilääketieteellinen aikakauslehti 2008 : 1, S. 59-73.
Kettuvuori, Taina: Muistelu lohduttaa : muistojen jakaminen tärkeää maahanmuuttajavanhuksille. – Monitori 2007 : 4, s. 30-31.
Ahola, Edith: Ikääntyvä maahanmuuttaja hoidetaan kotona. -  Monitori 2006 : 4, s. 26-27.
Välimäki, Katriina: Kulttuurien koti turvaa maahanmuuttajien ikääntymistä. - Vanhustenhuollon uudet tuulet 2006 : 6, s. 18-19.
Linderborg, Hilkka
Ikääntyneelläkin on oikeus hyvään kotoutumiseen. - Kotitalous 2004 : 2, s. 36.
Kettunen, Iita. Vanhuus vieraalla maalla : ikääntyvät maahanmuuttajat ovat haaste vanhustyölle.- Monitori 2003 : 2, s. 46-47.
Pitkänen, Kati: Etniseen vähemmistöön kuuluva vanhus ei hevillä valita. – Sosiaaliturva 2003 : 1, s. 10-11. 
Tuomi, Jaakko: Maahanmuuttajavanhuksia ei saa unohtaa kotouttamistyössä [pääkirjoitus]. - Sosiaaliturva 2003 : 1, s. 2. 
Hiltunen, Minna: Maahanmuuttajavanhusten toimintakyky syytä arvioida. -Dialogi 2001 : 6, s. 36. 
Simonen, Katri: Mummikurssi pelastaa. – Kehitys 2007 : 3, s. 46-48. 
Häkkinen, Hannele: Ruotsissa tavoitettiin kotikäynneillä myös maahanmuuttajavanhuksia. - Sosiaaliturva 2003 : 1, s. 12-13. 
Valtonen, Kathleen: Vanhukset maahanmuuttajina - omien läheisyys tärkeää. - Maailmanpyörä 1998 : 4, s. 26-27. 
Kuusi, Ulla: Ikääntyneet maahanmuuttajat : hiljainen haaste kunnille, järjestöille ja seurakunnille. –Dialogi 2001 : 2, s. 24-25. 
Raitanen, Anitta: Tukea ikääntyneelle maahanmuuttajalle. - Socius 2000 : 3, s. 36. 
Julkaisuja ja lehtiartikkeleita voit kysellä esim. oman oppilaitoksesi kirjastosta. Kirjastossa käytössäsi on useita tietokantoja ja erilaisia elektronisia aineistoja, joista voit jatkaa tiedonhakua.
