Hei!
Olen lukenut kaikki Harry Potter-sarjan kirjat ja nyt tarvitsisin vinkkejä mitä lukea seuraavaksi! Olisiko teillä jotain hyviä vinkkejä kirjoista, jotka ovat saman tyyppisiä tai vastaavia, joita voisin lukea? Pidin erityisesti kirjoista koska niissä oli taikuutta ja seikkailuja ja päähenkilö oli minun ikäinen (11 v.) ja vähän vanhempi.
Tervisin ja kiitos jo etukäteen!
Taikuutta ja seikkailuja löydät esimerkiksi Susan Cooperin Pimeä nousee -sarjasta, Eoin Colferin Artemis Fowl -kirjoista ja Ursula K. LeGuinin Maameren tarinat -sarjasta. Potter-fanille voi suositella myös Reeta Aarnion kirjoja Maan kätkemät ja Veden vanki, ja taikojen parissa ollaan myös Diana Wynne Jonesin kirjoissa Noidan veli ja Tietäjän lapsuus. Terry Pratchettin kirja Vapaat pikkumiehet ja sen jatko-osat Tähtihattu ja Talventakoja kertovat Tiffany-tytön noitaopinnoista. Todellinen fantasiakirjallisuuden klassikko on C.S. Lewisin Narnia-sarja. Michelle Paverin Muinainen pimeys -sarja seuraa Torak-pojan ja hänen susiystävänsä vähän taianomaisiakin seikkailuja esihistoriallisessa maailmassa.

Lisää vinkkejä hyvistä kirjoista voit aina kysyä käydessäsi kirjastossa. Löydät niitä myös internetistä lasten- ja nuortenkirjallisuuden sivustoilta Okariino (http://www.okariino.fi/) ja Sivupiiri (#link::6933adfb-0416-484e-b072-aca081e7c262::http://www.sivupiiri.fi::linkend#). Sivuille voit myös kirjoittaa omia arvostelujasi lukemistasi kirjoista, kunhan rekisteröidyt käyttäjäksi.
