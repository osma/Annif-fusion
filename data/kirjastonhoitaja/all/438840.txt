Pitääkö varata aika jos haluaa selailla vanhojen sanomalehtien arkistoja? Kyseessä iltapäivälehtien numerot vuosilta 2000 - 2014 noin suurin piirtein. Käsittääkseni kyseiset arkistot ovat Pasilan pääkirjastossa, olenko oikeassa?
Suurin osa etsimienne iltapäivälehtien vuosikerroista on luettavissa  paperimuotoisina Pasilan pääkirjaston lehtialueella. Saatte tarvitsemanne lehdet luettaviksi odottaessa.

Etsimistänne lehdistä on mikrofilmit muutamalta 2000-luvun ensimmäiseltä vuodelta. Voitte tulla lukemaan ilman ajanvarausta, mutta tällöin käytettävissä on mikrofilmien lukulaite, jolta ei saa kopioita mikrofilmeistä. Jos haluatte kopioita mikrofilmeistä, teidän pitäisi varata Pasilan kirjaston kone 39. Voitte varata koneen sähköisessä ajavarausjärjestelmässä, mikäli teillä on HelMet-kortti ja siihen liitetty pin-koodi. Linkki ajanvarausjärjestelmään on alla. Kone 39 löytyy kohdasta "Työtilat". Voitte tehdä varauksen myös soittamalla Pasilan kirjaston lehtialueelle (puh. 09-310 85426).

http://www.helmet.fi/fi-FI
https://varaus.lib.hel.fi/default.aspx
