Haluaisin lukea yksinkertaisia tarinoita suomenkielisenä tekstinä ja samalla kuunnella englanninkielellä. Esimerkkinä mainittakoon ruotsinkielinen äänitys Tove Janssonin kesäkirjasta. Loistavaa tekstä ja miellyttävä tapa oppia kieltä.
Suomenkielisinä käännösromaaneina Helmet-aineistohausta    ( http://www.helmet.fi ) löytyy mm. Virginia Woolfin Mrs. Dalloway, josta löytyy samanniminen englanninkielinen cd-äänikirja. C-kaseteilla löytyy äänikirjat George Orwellin Eläinten vallankumouksesta nimellä Animal Farm ja P. G. Wodehousen Outo lintu linnassa-teoksesta nimellä Pelican at Blandings. Molempien teosten kieli on melko yksinkertaista.

Englanninkielisiä äänikirjoja voi etsiä Helmetistä  valitsemalla hakutavaksi sanahaku ja kirjoittamalla hakusanaksi kaunokirjallisuus. Valitse pudotusvalikosta aineistoksi cd-levyt tai c-kasetit ja kieleksi englanti. Näin saat näkyviin järjestelmässä olevat englanninkieliset äänikirjat, joiden pareiksi voit etsiä suomenkielisiä romaaneja.
