Saako tyonantaja googlettaa tyonhakijat ja vierailla esim. hänen facebookissa / sivustolla
Tietosuojavaltuutettu on sivuillaan ottanut asiaan kantaa 
http://www.tietosuoja.fi/fi/index/ratkaisut/henkilotietojenkeraamineninternetistahak.html . Laissa yksityisyyden suojasta työelämässä (759/2004) (työelämän tietosuojalaki) sanotaan, että työnantajan tulee kerätä tiedot ensisijaisesti työntekijältä/työnhakijalta itseltään. Kyseisen lain 4 § koskee myös tietoverkoista kerättyjä tietoja.  

Laki yksityisyyden suojasta työelämässä löytyy esimerkiksi Finlexistä :http://www.finlex.fi/fi/laki/ajantasa/2004/20040759 .

Työsuojeluhallinon sivuilla on myös tietoa työelämän tietosuojasta http://www.tyosuojelu.fi/fi/tietosuoja . Tämänkin mukaan: "Muualta kuin työntekijältä itseltään kerätyistä tiedoista ja niiden sisällöstä työnantajan on kerrottava työntekijälle itselleen ennen kuin tietoja käytetään työntekijää koskevaan päätöksentekoon".

Tietosuojavaltuutettu Aarniota on haastateltu Nurmijärven sanomissa. Aarnion mukaan tiedot on pyrittävä hankkimaan työntekijältä tai työnhakijalta itseltään, esimerkiksi sen vuoksi, että Googlen antamat tiedot voivat olla virheellisiä. Toisaalta verkkopalvelu LinkedIn on tehty helpottamaan työnhakua. http://www.nurmijarvenuutiset.fi/artikkeli/236687-kannattaako-tyonhakija-googlata
