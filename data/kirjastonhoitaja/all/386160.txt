Etsin tietoa tietokoneen TV-korteista 
tietotekniikan kurssin esitelmään.
Artikkelitietokanta Aleksista löytyi aiheestasi mm. seuraavat viitteet asiasanalla laajennuskortit:
Lehto, Tero: Testissä TV-virittimet : televisiokuva mikron näytölle  
MikroBitti  1999 ; nro 11 ; sivut 78-80  

Sundell, Sami: TV virittyy sylimikroon  
MikroPC  1999 ; nro 18 ; sivut 92, 94  

Uusimmista mikrotietokoneiden laitetekniikkaa käsittelevistä kirjoista, kuten
Reima Flyktmanin ja Tero Eklinin kirjasta Inside PC (1999) löytynee aiheesta tietoa myös (en voinut tarkistaa, koska oman kirjaston kappaleet olivat lainassa).

Jos tarvitset tv-korteista syvällisempää tietoa, sinun kannattaisi hakea viitteitä jostain tekniikan alan tietokannasta. Sähköpostiosoitteestasi päätellen olet ammattikorkeakouluopiskelija, joten suosittelen, että kysyt oman opinahjosi kirjastosta, mitä sopivia tietokantoja siellä on käytössä.


