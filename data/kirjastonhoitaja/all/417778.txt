Hei! Haluaisin cd-levyn, jonka avulla voisin harjoitella 'ruotsin'ruotsin kuuntelua. Eli löysin kyllä ruotsin kielikurssit, mutta niissä oli useimmiten suomenkielinen tekjiä ja haluaisin nimenomaan harjoitella ymmärtämään ruotsin kieltä kuten sitä Ruotsissa puhutaan. Jos ei löydy kielikurssia niin myös kaunokirjallisuus on ok, jos löytyy ruotsiksi.
Olet oikeassa, suurin osa ruotsin kielen kielikursseista on tuotettu Suomessa. Pääkaupunkiseudun yleisistä kirjastoista löytyy kuitenkin muutama muualla tuotettu kielikurssi:
Harkin, Regina: Swedish conversation. London: Hodder & Stoughton, cop. 2006
Ruotsin kielikurssi: peruskurssi. Spånga: Univerb, 2006 (Ruotsin kielen fraasikurssi)
Swedish travel pack. Maspeth (N.Y.): Berlitz ; Singapore: Apa Publications, 2004
Croghan, Vera: Swedish. London: Hodder Headline, 2004 (Ruotsin kielen oppimateriaali itseopiskeluun)

Teosten sijainnit löydät HelMet-tietokannasta www.helmet.fi. Jos niitä ei löydy lähikirjastostasi, voit tilata niitä muualta. Varaus maksaa 0.50€. En valitettavasti ole itse kuunnellut niitä, mutta luulisin niiden opetettavan riikinruotsia.

Kaunokirjallisten äänikirjojen kuunteleminen on toki myös hyvä tapa harjoitella kieltä. HelMet-kirjastoista löytyy satoja ruotsinkielisiä äänikirjoja. Suurin osa niistä on tuotettu Ruotsissa eli riikinruotsilla.

Löytääksesi mieleisesi äänikirjan, voit käyttää HelMet-tietokannan ensimmäisellä sivulla olevaa Tarkenna hakua -linkkiä. Ruotsinkielinen aineisto löytyy ruotsinkielisillä hakusanoilla. Käytä esim. sanaa 'skönlitteratur' ja rajaa hakua cd-levyihin. Voit myös rajata hakua lähikirjastosi aineistoon. Jos haluat rajata pois lastenkirjallisuuden, kirjoita hakulause 'skönlitteratur and not barnlitteratur'. Hakusanoja voi katkaista käyttämällä kahta tähteä, esim. näin: skönlitt**.  Esiin tulevasta luettelosta näkyy missä teos on tuotettu.
