Etsin kesälukemista ADHD:n vuoksi heikosti lukevalle 13-vuotiaalle tytölle. On toistaiseksi lähinnä kuunnellut äänikirjoja ja niissä kiinnostavat ihan ikätasoiset lasten- ja nuortenkirjat, mutta niitä ei kykene itsenäisesti lukemaan. Tarkoituksena olisi löytää varhaisteinille sopivia, mutta riittävän lyhyitä ja helppolukuisia kirjoja, että keskittyminen ja motivaatio riittäisivät koko kirjaan.
Lastenkirjastonhoitajat suosittelevat ns. JOJO-hyllyä (HelMet kirjastojen tuntema termi) eli helppolukuisia nuortenkirjoja.

Esimerkiksi Tuula Kallioniemen kirjat Risteys ja Pako. Molemmissa alle 150 s, napakkaa tekstiä, isot tarinat jotka pääsevät heti vauhtiin.
Myös Katariina Romppaisen "Sori vaan, se on totuus" ei turhia aikaile vauhtiin lähtiessä. (Listan kolmonen)


Tässä vielä helppolukuisten lista:

Brian Selznick: Hugo Cabret

Antti Halme: Metalliveljet -sarja

Tuija Lehtinen:
•	Pesää!
•	Traktori
•	Tyttö elää kesäänsä
•	Piiitkä jäähy

Katariina Romppainen: Sori vaan, se on totuus

Hellevi Salminen: Hello, I love you

Terhi Rannela: Yhden promillen juttuja

Kirsti Kuronen: Paha puuska

Mimmu Tihinen:
•	Virkkusen viisitoista valetta
•	Virkkunen ja sata sydäntä
•	Vain rokkia, Virkkunen

Kalle Veirto: Leiri

Marja-Leena Tiainen: Poika, joka katosi

Päivi Heikkilä-Halttunen (toim.) Panttivanki ja muita kertomuksia

Harri István Mäki: Rikkaat ritarit

Jukka-Pekka Palviainen: Perjantai on hyvä päivä lähteä

Anna Hallava: Sammakkoprinsessa

Marja-Leena Tiainen: Kyttäyskeikka

Kari Levola: Suorin mutka ikinä

Bo Holmberg: Soitellaan, faija

Kirjojen lisäksi voisi kokeilla nuortenlehtiä, esim. Demi, Systeri, Koululainen ja Hevoshullu voivat innostaa lukemaan.

Mukavia tarinahetkiä.
