Paperinen lehti, johon oli koottu kirja-arvosteluja on käsittääkseni lopetettu. Onko jotain vastaavaa palvelua internetissä? Haen tietoja tehdessäni Pertti Koistisen haastattelua hänen Hoivan arvoitus kirjansa teemojen pohjalta.
Kirjallisuusarvosteluja-lehti ei ilmesty enää. Internetistä löytyy Lukukeskuksen ylläpitämä www.kiiltomato.fi , josta löytyy kotimaisen proosan ja kotimaisen runouden, käännöskirjallisuuden, tietokirjallisuuden sekä muun kirjallisuuden arvosteluja suomeksi ja ruotsiksi.

ARTO-viitetietokannasta, josta löytyvät tiedot kotimaisissa erikoisaikakauslehdissä ilmestyneistä artikkeleista löytyi kaksi Pertti Koistisen Hoivan arvoitus -teosta koskevaa artikkeliviitettä:

Tekijä: Tedre, Silva
Nimeke: Ratkesiko hoivan arvoitus?
Aineisto: artikkeli kausijulkaisussa
Julkaisu: Janus. Jyväskylä : Sosiaalipoliittinen yhditys. - Issn 1235-7812.11 (2003) :2,s. 168-170

Tekijä: Moilanen, Merja
Nimeke: Puhetta hoivasta
Aineisto: artikkeli kausijulkaisussa
Julkaisussa: Sosiaaliturva. - Helsinki : Huoltaja-säätiö. - ISSN 0355-6565.91 (2003) : 10,s. 18-19

Edellämainittuja lehtiä voi kysyä pääkaupunkiseudulta esim. Helsingin pääkirjasto, Kallio, Itäkeskus.

ARTO-viitetietokannasta löytyvät tiedot suomalaisissa erikoisaikakauslehdissä ilmestyneistä artikkeleista ja Aleksi-viitetietokannasta suomalaisissa yleisaikakauslehdissä ilmestyneistä artikkeleista. Pääkaupunkiseudun kirjastoissa näitä tietokantoja voi käyttää maksutta. Ne löytyvät osoitteesta http://www.lib.hel.fi/tietokannat/
