Opiskelen venäjää ja espanjaa. Onko jostakin saatavilla venäjänkielisiä ja espanjankielisiä filmejä tai ilman kuvaa olevaa äänitettyä puhetta, joissa olisi myös tekstitys samalla kielellä?
Helmet-kirjastojen kokoelmissa on elokuvia, joissa puhutaan (joko alunperin tai dubbaamisen kautta) tiettyä kieltä, ja joissa myös testitys on samalla kielellä.

Helmet-haun (http://www.helmet.fi/fi-FI) kautta löydät näitä elokuvia näin: mene etusivulta tarkennettuun hakuun, kirjoita ensimmäiseen hakusanaruutuun "ääniraita espanja" tai "ääniraita venäjä" sen mukaan kummankielisiä elokuvia haet, kirjoita toiseen ruutuun sana elokuvat ja valitse kielivalikosta espanja tai venäjä. Paina hae-painiketta. Tuloksena on suuri joukko elokuvia (tällä hetkellä espanja-haulla 1140 ja venäjä-haulla 820).

Valitettavasti läheskään kaikki eivät ole toivomuksesi mukaisia elokuvia, vaan joukossa on runsaasti myös elokuvia, joissa ainoastaan puhutaan valitsemaasi kieltä, ja tekstitys voi olla muunkielinen. Tämä johtuu tietokannan ominaisuuksista. Tarkoituksena on, että täsmällinenkin haku olisi jossakin vaiheessa mahdollinen. Alla linkit valmiisiin hakuihin:

http://haku.helmet.fi/iii/encore/search/C__S%28%22%C3%A4%C3%A4niraita%20espanja%22%29%20%28elokuvat%29%20l%3Aspa__Orightresult__U1?lang=fin&suite;=cobalt

http://haku.helmet.fi/iii/encore/home?lang=fin&suite;=cobalt&advancedSearch;=true&searchString;=(%22%C3%A4%C3%A4niraita%20ven%C3%A4j%C3%A4%22)%20(elokuvat)%20l%3Arus

Pystyt seulomaan oikeat elokuvat klikkaamalla jonkin elokuvan nimeä, ja katsomalla Elokuvan tiedot -tekstin alta, että Huomautus-kentässä lukee ääniraita espanja (tai venäjä) ja Kieli-kentässä lukee tekstitys espanja (tai venäjä). 

Kuvaton mahdollisuus on kuunnella äänikirjoja, ja samalla seurata tekstiä kirjan kautta. Tietynkieliset äänikirjat löydät Helmetin tarkennetusta hausta kirjoittamalla hakuruutuun äänikirjat ja valitsemalla kieleksi espanjan tai venäjän. Sen jälkeen voit katsoa, mitkä näistä teoksista löytyvät myös tekstillisinä.
