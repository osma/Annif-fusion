Hei!

Minulta on kateissa "aikansa kirkkaimman todistajan ääneksi "  kutsuttu amerikkalainen muusikko,laulaja ,säveltäjä. (Ehkä hän tekee outoja filmejäkin).  

Tästä lausuvasti ja vaikeroiden laulavasta säveltäjästä esitettiin kahden vuoden sisällä hieno dokumetti  Ylen Teemalta, jo toiseen kertaan.. 

Mies on  vangitseva ,nyt noin 70vuotias amerikkalainen erakko, jolla on erittäin tavallinen nimi : tom  scott, scott walker, walker scott. ...

Hän levyttää harvoin, ja sanoitukset kuulostavat  aluksi piinallisilta  houreilta,- mutta  hän näkee maailman yksinäisyydestään käsin kirkastetun toisin,- tinkimättömän  ankarasti.
Eivätkä sävellykset asiaa yhtään sokeroi. Muoto ja sisältö totisesti rimmaavat. Soittimia on vähän, ja tyhjyyttä paljon.

Viimesimmästä levytyksestään kuvatussa filmissäsäveltäjä oli joutunut pestaamaan filharmoniasta koulutetun lyömäsoittajan, jonka työnä oli hakata tasmälleen oikein sian ruhosta aito väkivallan ääni. Ja rytmi.
- Levyä äänitettiin kaikuvassa jumalattomassa metsänlaidan hallissa, ja säveltäjä oli äärimmäisen tarkka (ja vauhko?). 

Runossaan hän innoittui muun muassa lapsena mummonsa kanssa nähdysta dokumettifilmistä, jossa Mussolinin rakastajatar huojui  runollisesti  hirtettynä, - niin että helmihampaitten välistä näkyi yksinäinen kieli?

Miehen ääni on (liki suomalaisen) tuskainen, puristunut yksinäinen, ja hän on ehdottoman vakavissaan ja hengenvaarallisen tosi. Hän avaa ryteikköön ennen näkemätöntä polkua. Ja  hän on täysin varmasti tärkeimpiä aikamme kuvaajia. Todistajia. Synteesi on pelottava ja koristeeton.

(Se mitä taiteilija lauloi, kuulosti minustakin ainutlaatuisen  seisauttavalta  profetialta).

Ymmärtääkseni hän nauttii ylimmäisen musikaalisen kermakerhon kyseenalaistamatonta kulttimainetta. 

Kuka hän on?
Taiteilijasta ei voi erehtyä, jos lajityypin tuntee.
Kyseessä on kaiketikin Scott Walker, josta kertova dokumentti Scott Walker, oman tien kulkija (Scott Walker: 30 Century Man) esitettiin Yle Teemalla vuonna 2012. Dokumentin on ohjannut Stephen Kijak vuonna 2006. Elokuvasta voit lukea lisää alla olevasta linkistä Yle Teeman juttuarkistoon. 

http://yle.fi/vintti/yle.fi/teema/ohjelmat/juttuarkisto/scott-walker-oman-tien-kulkija.html
http://marktiu.pp.fi/index_scott.htm
http://4ad.com/artists/scottwalker
http://www.imdb.com/name/nm0908199/https://fi.wikipedia.org/wiki/Scott_Walker_(laulaja)
