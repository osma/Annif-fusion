Löytyykö ruotsinkielistä lasten ja nuorten kaunokirjallisuutta koulukiusaamiseen liittyen.
Koulukiusaaminen on ollut viime vuosina yksi lasten- ja nuortenkirjallisuuden suosikkiaiheita, jos näin voi sanoa.

Voit etsiä aihetta käsitteleviä ruotsinkielisiä nuorten kaunokirjoja Turun kaupunginkirjaston kokoelmista kirjaston Aino-aineistotietokannasta http://www.turku.fi/aino käyttämällä hakutermeinä ruotsinkielisiä asiasanoja mobbning ja ungdomslitteratur sekä valitsemalla kirjallisuudenlajiksi kaunokirjallisuus. Saat noin 20 viitettä. Kun etsit lastenkirjallisuutta, toista haku, mutta kirjoita "ungdomslitteraturin" sijasta "barnlitteratur". Saat n. 30 viitettä. Viitteiden joukossa on muiden muassa Gösta Knutssonin Pelle Svanlös eli Pekka Töpöhäntä -kirjoja.

Ruotsinkielistä koulukiusaamista koskevaa kirjallisuutta voit tarkastella myös esimerkiksi Falkenbergin kaupungin kotisivuilla ylläpidetystä koulukiusaamista käsittelevästä kirjaluettelosta: http://www.falkenberg.se/segora/bibliotek/barnochungdom/forvuxna/forskolanochskolan/mobbningattvaraannorlunda.4.1f2a2eb910a1710caaa8000155.html 

Myös tällä Kysy kirjastonhoitajalta -palstalla on vastattu aiemmin vastaavanlaiseen kysymykseen. Voit tarkastella vastausta täältä: http://www.kirjastot.fi/fi-FI/tietopalvelu/kysymys.aspx?questionID=2b16fe3b-bcbe-48ce-a802-f4d5ffeea9b3
