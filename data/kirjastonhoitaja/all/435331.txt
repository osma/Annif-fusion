Jos löytää omalta maaltaan raakakultaa tai raakajalokiviä, saako ne pitää ja mihin ne  voi myydä?
Jos kyseessä on valtion omistama alue, kullanhuuhdontaan tarvitaan kullanhuuhdontalupa (Kaivoslaki 621/2011 22 §). Kullanhuuhdontaluvan haltijalla on oikeus hyödyntää kullanhuuhdonnan sivutuotteena irtomaasta löytyneitä jalo- ja korukiviä sekä kultaesiintymiä (621/2011 23 §). Kaivoslaissa ei erikseen kielletä omalta maalta löytyneiden esiintymien hyödyntämistä eli omasta maasta löytyneet kultaesiintymät sekä kullanhuuhdonnan sivutuotteena löytyneet jalo- ja korukivet ovat näin ollen maanomistajan omaisuutta. Tosin kaikkeen kaivostoimintaan tarvitaan kaivoslupa. Luvat myöntää Tukes (Turvallisuus- ja kemikaalivirasto). Luvan saamiseen vaikuttavat monet muut säädökset ja lait, kuten esimerkiksi luonnonsuojelulaki. Laki löytyy kokonaisuudessaan osoitteesta http://www.finlex.fi/fi/laki/alkup/2011/20110621?search%5Btype%5D=pika&search;%5Bpika%5D=kaivoslaki#Pidp3752112 tarkempaa tarkastelua varten.  

Raakakultaa ja raakajalokiviä voi myydä monin eri tavoin. Monilla paikkakunnilla toimii kiviharrastajien yhdistyksiä, joilla on alan asiantuntemusta. Esimerkiksi Suomen jalokiviharrastajain yhdistys ry:n kautta #link::ec2ea07e-9327-4a2d-9ed2-629b2ff15813::http://www.jalokiviharrastajat.fi/::linkend# löytyy ajankohtaista tietoa ja vinkkejä aiheeseen liittyen. Myös esimerkiksi nettikirpputoreilla voi kokeilla onneaan. Kannattaa myös lähestyä paikallista kultaseppää ja kysellä tarkemmin myyntimahdollisuuksista.
