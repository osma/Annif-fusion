Pitkänkadun ja Hovioikeudenpuistikon kulmatalossa Vaasassa (Jääskeläisen herrainvaatehtimo) osui silmään kahdet samansisältöiset mutta erityyliset kadunnimikilvet eri korkeudella. Mikä on kilpien historia, miltä ajalta itse talo on, onko kahdet kilvet tavallista... miten kilpien tyylit ja asennuskorkeudet on ohjeistettu eri aikoina... Ruotsiksi oli eri oikeinkirjoitus.
Margit Rantamäki kaupunginkeskusarkistosta etsi vastausta kysymykseesi ja tämän verran tietoja hän on löytänyt tähän mennessä: "Rakennuksen osoite on tällä hetkellä Hovioikeudenpuistikko 19 tai Pitkäkatu 34. Rakennuslupaa sille on haettu vuosina 1912 – 1917. Rakennuksen nimi on ollut Oy Liiketalo Ab, rakennus myöskin Lassila Tikanoja nimellä. Sitten nämä kilpiasiat ja kadun nimet.  Oli Venäjän vallan aika, jolloin kilvet olivat venäjäksi ja sitten Ruotsin vallan aika, jolloin nimikilvet kaduissa oli ruotsiksi. 24.4.1945 kaupunginvaltuusto päätti, että katujen nimet muutettiin kaksikielisiksi, eli ruotsin ja suomen. Nyt minulla on vielä kesken asia joka koskee tekstin fontteja ja mistä aineesta kilvet on tehty, vanhemmat ovat varmaankin tehty posliinisia tai emalisia. Yritän selvittää myös missä ne on tehty ja onko Vaasassa ollut oma ”paja”. Asennuskorkeuksiin ja onko ne jotenkin ohjeistettu, yritän saada selon. Sain sen verran tietoa, että se on ollut talokohtainen asia, onko antanut laittaa kilven talon seinään, joskus ei, kun talon omistaja on kieltänyt, että talon julkisivuun tulee jälkiä. Silloin kilvelle on laitettu oma ”paalu” johon se on laitettu. 10 vuotta sitten on ostettu lupa käyttää Valtion fonttia, jota nykyään käytetään ja kilvet teetetään kilpiä valmistavassa yrityksessä".   

Palaan asiaan, kun Rantamäki löytää lisää tietoja asiasta.
