Missä menee rattijuopumuksen raja? Jos istuu humalassa kuskin paikalla autossa ja auto on käynnissä onko silloin rattijuoppo? Entä jos humalainen istuu kuskin vieressä ja painaa kesken ajon kaasua onko hän silloin rattijuoppo?
Rikoslain 23 luvun 3 § säätää rattijuopumuksesta ja 4 § törkeästä rattijuopumuksesta.
3 §:ssä käytetään ilmaisua "kuljettaa moottorikäyttöistä ajoneuvoa".
http://www.finlex.fi/fi/laki/ajantasa/1889/18890039001#L23P3

Viime kädessä lakia tässä tulkitsee Korkein oikeus. Korkeimman oikeuden ennakkopäätöksiä rattijuopumuksesta löytyy sivulta
http://www.finlex.fi/fi/oikeus/kko/kko/haku.php?search%5Btype%5D=pika&search;%5Bpika%5D=rattijuopumus+&submit;=Hae

Ennakköpäätös KKO:2007:78 
"Pysäköitynä olleen auton oikeanpuoleisella etuistuimella istunut alkoholia nauttinut matkustaja oli yrittänyt käynnistyspainiketta painamalla käynnistää auton moottoria saadakseen lämpöä auton sisätiloihin. Koska auton vaihde ei ollut ollut vapaalla eikä käsijarru päällä, auto oli liikkunut 1,5 metriä käynnistysmoottorin voimalla. Matkustajan ei katsottu kuljettaneen autoa eikä näin ollen syyllistyneen rattijuopumukseen."
http://www.finlex.fi/fi/oikeus/kko/kko/2007/20070078

Ennakkopäätös KKO:1989:15  
"Juopunut matkustaja oli vetänyt auton ollessa liikkeessä käsijarrun päälle, jolloin auton kuljettaja oli menettänyt osittain auton hallinnan auton pysyessä kuitenkin tiellä.
Matkustajan katsottiin käyttämällä auton hallintalaitetta osallistuneen auton kuljettamiseen ja hänet tuomittiin rangaistukseen törkeästä rattijuopumuksesta."
http://www.finlex.fi/fi/oikeus/kko/kko/1989/19890015

Ennakkopäätös KKO:1995:122 
"Juopunut matkustaja oli ajon aikana repinyt auton kuljettajaa puseron hihasta, jolloin kuljettaja oli menettänyt hetkeksi auton hallinnan ja auto oli kulkeutunut ajoradan reunaviivan ylitse.
Koska matkustaja ei ollut näin menettelemällä osallistunut auton kuljettamiseen, syyte törkeästä rattijuopumuksesta ja ajo-oikeudetta ajosta hylättiin."
http://www.finlex.fi/fi/oikeus/kko/kko/1995/19950122

Liikenneturva:
Rattijuopumus on aina rangaistavaa. Lyhyenkin matkan esimerkiksi metsätiellä tai parkkipaikalla ajanut voidaan tuomita rattijuopumuksesta.
http://www.liikenneturva.fi/fi/turvatieto/autoilijat/rattijuopumus/mita_laki_sanoo.php
