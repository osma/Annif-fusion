Tarvitsisin lehtiartikkeleita lehdistä:
- Clinical laboratory science: journal of the American society for medical technology 18:4 (Jan 01, 2005) s.226-232

-American clinical laboratory 21:3 (April 01,2002) s.38-40

-International journal of nursing education scholarship vol 6, issue 1, article 8

- Clinical leadership & management review:the journal of CLMA 17:1 (2003 Jan-Feb) s.26-30

-Journal of allied health 37:1 (Jan 01,2008) s.8-14

En löydä niitä yliopistojen kirjastojen nelliportaalin kautta tulostettavaksi. Eikö noita lehtiä tosiaan tule kotimaisiin kirjastoihin?
”Clinical laboratory science” -lehteä näyttäisi olevan Helsingin yliopiston kirjaston Viikin kampuskirjastossa. Sitä löytyy vuosilta 1988–2010. Helka-tietokantaa voi katsella osoitteessa https://helka.linneanet.fi.

”International Journal of Nursing Education Scholarship” näyttäisi olevan vapaasti saatavilla Internetistä. Osoitteesta http://www.bepress.com/ijnes/vol6/iss1/ taitaa löytyä kaipaamasi numero.

Lehtiä ”Clinical Leadership & Management Review” ja ”Journal of Allied Health” ei näytä Suomen kirjastoissa tosiaan olevan, eikä niiden arkistoihinkaan pääse ilman maksua. Osoitteesta http://monihaku.kirjastot.fi löytyvä Frank-monihaku ei antanut niistä osumia.

”American clinical laboratory” taitaa olla sama kuin osoitteesta http://new.americanlaboratory.com löytyvä lehti. Siellä näyttää olevan jonkin verran artikkeleita, mutta on vaikea sanoa, onko niiden joukossa etsimääsi artikkelia.

Jos haluat saada artikkelit käsiisi, kannattaa kääntyä oman kirjastosi kaukopalvelun puoleen. Artikkeleita, joita ei Suomesta löydy, on ehkä mahdollista saada ulkomailta. Kaukopalvelu on yleensä maksullista ja toimii kunkin kirjaston omien periaatteiden mukaan.
