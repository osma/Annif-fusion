Saako "ulkomaalainen" kirjastosta webin kautta nähtäväksi kokonaisia EU-direktiivejä, onko niistä maksu?
EU:n voimassaoleva lainsäädäntö on internetissä EU:n sivuilla kaikkien vapaasti saatavilla unionin kaikilla virallisilla kielillä Eur-Lex -nimisessä palvelussa
http://europa.eu.int/eur-lex/fi/index.html
Eur-Lexissä on lainsäädännön lisäksi paljon muutakin.

Uusimmat EY-säädökset ovat saatavilla kokoteksteinä pdf-muodossa (noin v. 1998-), vanhempia löytyy html- ja Tif-muotoisina. Html-muotoisten ongelma on se, että jos säädöksessä on liitteitä, kuvia tai taulukoita, ne eivät läheskään aina ole mukana. Tällöin ainoa keino on turvautua painettuihin EY:n virallisiin lehtiin. Pdf:ssähän näitä ongelmia ei ole.

Eur-Lexissä on 7 pääotsikkoa, yksi näistä siis Lainsäädäntö josta löydät etsimäsi säädökset. Jokaiselle otsikkoalueen aineistolle on oma hakulomake, jonka avulla voi hakea mm. säädöksen numerolla. Säädöksiä voit selata myös aiheenmukaisen Yhteisön voimassa olevan lainsäädännön luettelo -linkin kautta. Hakuohjeita löytyy Eur-Lexin sivulta, yksi vinkki kuitenkin hakusivuille: suurennuslasikuvake sivun oikeassa laidassa toimii Hae-komentona.

Eur-Lexissä on myös EY:n virallinen lehti pdf-muodossa v.1998 alkaen, joten uusimpia säädöksiä voi myös seurata suoraan lehden kautta.

Celex on maksullinen palvelu, jonka voi tilata käyttöönsä kuka tahansa. Tilaus- ja hintatiedot löydät Celexin etusivulta
http://europa.eu.int/celex/htm/celex_fi.htm

Celex on käytössä useissa suuremmissa kirjastoissa siellä Englannissakin, joten tiedonhakuja voi aina pyytää. Ohessa linkki EDC-kirjastoihin Englannissa.
http://europa.eu.int/comm/relays/edc/directory/edceurope_en.htm#uk

