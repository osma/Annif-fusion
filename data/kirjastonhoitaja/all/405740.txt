Olen etsinyt tutkimuksia/kirjallisuutta kehitysvammaisten itsetunnosta ja elämänhallinasta.  Kovin on vähän tietoa varsinkin itsetunnon puolella.
Kehitysvammaisten itsetuntoon ja elämänhallintaan liittyvää kirjallisuutta löytyy melko hyvin Suomen kehitysvammaliiton kirjastosta. Kehitysvammaliiton internet-sivuilta www.kehitysvammaliitto.fi pääsee aineistohakuun. Haulla löytyy sekä kirjoja että raportteja ja opinnäytetöitä. 

Esimerkiksi: 

Stakesin raportti: Rakas rämä elämä: vammaisten nuorten elämänhallinta ja elämänkulku (1994)

Ahponen, Helena: Vammaisen nuoren aikuistuminen (2001)

Kansaneläkelaitos: Elämänhallintaa etsimässä (1996)

Numminen, Heli: Neuropsykologia oppimisen ongelmien tulkinnassa (1998)

Valtasaari, Leena: Aikuisen kehitysvammaisen itsetunnon tukeminen (1989)

Myös ruotsinkielisiä raportteja ja englanninkielistä kirjallisuutta aiheesta löytyy jonkun verran.
Mikäli et pääse paikan päälle lainaamaan, kehitysvammaliiton aineistoa myös kaukolainataan Suomen muihin kirjastoihin.
Jos suomenkielisiä lähteitä ei löydy riittävästi, aiheesta kannattaa hakea tietoa myös ulkomaisista viitetietokannoista.
