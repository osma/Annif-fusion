Miten löytäisin parhaiten tosipohjaisia kaunokirjallisia kuvauksia eri kulttuureista ja maista? Luin juuri kirjan "Ei hunningolle tänään - Afrikkalainen lapsuuteni" ja tekisi mieleni muuta saman tapaista lukemista, kirjan ei tarvitsisi välttämättä kertoa Afrikasta vaan kaikki maailman kolkat käyvät.
Kysymys on laaja, sillä monet romaanit käsittelevät eri maiden kulttuureja, samoin elämänkerrat joihin "Ei hunginnolle tänään" on kirjastoissa luokiteltu.
Turun kaupunginkirjaston Aino-aineistotietokannasta voi romaaneja etsiä kohdistamalla haku vain kaunokirjallisuuteen ja laittamalla asiasanaksi maanosan tai maan nimen. "Kulttuurierot" asiasanalla löytyy myös kirjoja eri maista. Romaaneja on tosin asiasanoitettu vasta vuosta 2000 lähtien. Haku tuo esiin kyllä muutakin kuin tosipohjaisia teoksia (esim. Afrikka Tarzan-sarjan).
Elämäkerrallisia kirjoja voi hakea laittamalla luokaksi 99 ja sitten joko maa tai maanosa asiasanaksi. Elämäkertojen kohdalla haku kohdistetaan tietokirjallisuuteen. 
Turun kaupunginkirjastossa on juuri valmistunut aiheluettelo "Vieraassa maassa - I främmände land", johon valikoidut teokset kuvaavat eri maita ja kulttuureja maahanmuuttajien näkökulmasta. Luettelo löytyy myös kotisivulta kohdasta "Kirjasto suosittelee" ja siltä kohdasta "Aiheluetteloita" http://www05.turku.fi/kirjasto/linkit/valikoimaluettelot/vieraassamaassa.htm Luettelo "Kaukaiset kotimaat - Fjärran hemländer" sisältää käännöksiä arabian-,persian- ja vietnaminkielisestä kirjallisuudesta http://www05.turku.fi/kirjasto/linkit/valikoimaluettelot/kaukaisetkoti.htm
