Mistä teoksesta/tietolähteestä saan selityksen verbille "rivinteeraus" tai "rivinteeraaminen".
rivinteeraus = kellarin ulkoseiniin tiilistä tehty sisämuuraus, verhomuuraus.  Katso reveteeraus.

reveteeraus eli rivinteeraus [ruots. revetering] = kellarin ulkoseiniin tiilistä tehty sisämuuraus, verhomuuraus.

reveteerata, rivinteerata = peittää, verhota.

Lähteenä Vanhan rakentajan sanakirja : rakentamisesta, rakennuksista, rakenteista / Erkki Helamaa.  Suomalaisen Kirjallisuuden seura, 2004.  -  Lähdeteos antaa myös esimerkkilauseet sanojen käytöstä.  -  Mainittakoon, että esimerkiksi Nykysuomen sanakirja ei tunne näitä sanoja.
