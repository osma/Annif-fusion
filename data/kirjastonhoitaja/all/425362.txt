Millaisia televisio-ohjelmia Kambodzhassa katsottiin ennen punakhmerien aikaa, siis ennen vuotta 1975? Rinta rinnan amerikkalaisia ja paikallisia? Millaisia paikalliset tv-ohjelmat mahtoivat olla?
Mistä voisin lukea, miten riisinviljely tapahtuu käytännössä? Mitä tehdään minäkin vuodenaikana, missäkin kuussa? 
Mistä puolestaan voisin lukea, millaista on työskennellä tekstiilitehtaassa jossakin päin Aasiaa?
Televisiolähetykset alkoivat Kambodzassa vuonna 1966 ja jatkuivat vuoteen 1975, jolloin tv-studiot tuhottiin. Ohjelmista en valitettavasti onnistunut löytämään tarkempaa tietoa. Cambodian Center for Independent Median vuonna 2009 julkaistussa raportissa (http://www.scribd.com/doc/52678581/Enhancing-Independent-Media-in-Cambodia-An-Ethics-Perspective) kerrotaan, että televisio toimi hallituksen tiukassa valvonnassa. Samaan aikaan länsimaisten toimittajien pääsy maahan kiellettiin ja vuonna 1972 National Radio of Cambodia lähetti ainoastaan vanhojen musikaalien ja draamojen uusintoja pelätessään rikkovansa uutta, kiristynyttä lainsäädäntöä.

Kambodzan mediahistoriasta löytyy englanninkielinen artikkeli Wikipediasta: 
http://en.wikipedia.org/wiki/Media_of_Cambodia.

Suomenkielistä kirjallisuutta aiheesta ei löytynyt, mutta Angela Romanon ja Michael Bromleyn toimittama Journalism and democracy in Asia (RoutledgeCurzon ; New York, 2005) saattaa sisältää jotakin tietoa myös varhaisista tv-lähetyksistä. Kirjan painopistealueina ovat Kiina, Japani, Korea, Indonesia, Hong Kong, Singapore, Taiwan, Kambodza ja Intia. Kirjaa löytyy Helsingin yliopiston kirjastosta, ja sitä voi pyytää kaukolainaksi oman kirjaston kautta. 

Yksi mahdollisuus on kysyä asiaa esim. The Royal University of Phnom Penh'n mediatutkimuslaitokselta. Yhteystiedot löytyvät täältä: http://www.rupp.edu.kh/rupp_wsite/stud_info/dmc/dmc.htm.

Riisinviljelijän työstä kerrotaan ainakin Matti Sarmelan kirjassa Kohtalon lait eivät katoa : Elämää Pohjois-Thaimaan kylissä (Suomalaisen kirjallisuuden seura, 2004). Kirja on saatavissa Tampereen kaupunginkirjastosta, ja sen esittely löytyy osoitteesta http://www.kolumbus.fi/matti.sarmela/thaimaa.html. Riisinviljelystä löytyy myös Wikipedia-artikkeli: http://fi.wikipedia.org/wiki/Riisi.

Puhtaat vaatteet -kampanjan julkaisemassa oppaassa kerrotaan työolosuhteista Aasian halpatuotantomaiden tekstiiliteollisuudessa. Opas löytyy osoitteesta http://puhtaatvaatteet-fi-bin.directo.fi/@Bin/4273f901ce9ef2a883632d1327df3189/1312883442/application/pdf/139675/Puhtaat%20Vaatteet%20Kampanjaopas%202011.pdf. 

Suomen Ammattiliittojen Solidaarisuuskeskus SASK ry:n sivuille (http://www.sask.fi/info/tutkimuksia_ja_raportteja/) on koottu linkkejä ammattiyhdistysliikettä, työelämän suhteita ja yritysten yhteiskuntavastuuta käsitteleviin artikkeleihin, raportteihin ja tutkimuksiin. Englanninkielinen raportti Kambodzan tekstiiliteollisuuden tilasta vuodelta 2004: http://www.sask.fi/@Bin/112737/CambodiaEN.pdf. 

Kirjoista hyödyllinen voisi olla Elina Grundströmin Alkuperämaa tuntematon (Tammi, 2002), joka löytyy Tampereen kaupunginkirjastosta.
