Hei, onko Helsingin kirjastoihin uusien laina-, varaus-  ja uusimissääntöihin muita muutoksia? Esim. lainattavien dvd-levyjen määrä?

Saako yleensä palautetta esittämistään hankintaehdotuksista, ovatko utopistisia vai ei? En ole saanut mutta toisaalta joskus niitä ehdottamiani on myös hankittukin.
Pääkaupunkiseudun HelMet-kirjastojen käyttösäännöt ovat tosiaan vastikään muuttuneet. Nyt lainoja voi olla kerralla 100 kappaletta (ennen 40). Aineistokohtainen yläraja on poistunut, joten DVD-levyjä voi olla lainassa jopa tuo 100 kappaletta, kun ennen raja oli 5. Varauksia voi tehdä 50.

Yleinen laina-aika on yhä 4 viikkoa, mutta entinen 1 viikon laina-aika on poistunut ja pidentynyt 2 viikoksi. Niinpä siis esimerkiksi DVD-levyt ja bestseller-kirjat ovat laina-ajaltaan nyt 2 viikkoa. Uusimiskertojen määrä on noussut 3 kerrassa 5:een kertaan.

Käyttösäännöt löytyvät kokonaisuudessaan osoitteesta http://www.helmet.fi/Preview/fi-FI/Info/Asiakkaana_kirjastossa/HelMetkirjaston_kayttosaannot(37540).

Hankintaehdotuksista ei välttämättä anneta palautetta. Asia riippunee paljolti henkilöstä, jolle palaute tulee. Jos haluat saada palautetta toiveesi toteutumismahdollisuuksista, voit pyytää sitä vaikkapa hankintaehdotuslomakkeen kohdassa ”Perustelut hankintaehdotuksellesi”. Osa hankintatoiveista on jo tilattu kirjastoon, mutta tavallisesti kirjastoon uutuudet tulevat hitaammin kuin kirjakauppoihin, sillä toimituksen lisäksi aikaa vie aineiston käsitteleminen lainattavaan kuntoon.
