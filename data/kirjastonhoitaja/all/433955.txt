Hei!
Osaisitteko suositella sirkukseen tai huvipuistoon sijoittuvia lasten- ja nuortenkirjoja?
Hei, 
tässä muutamia lasten- ja nuortenkirjoja, jotka ainakin osaksi tapahtuvat sirkuksessa/huvipuistossa:

Almond, David: Tiikerisydän
-koulukiusattu Joe löytää sukulaissielun kotikylänsä liepeille leiriytyneestä nuhjuisesta sirkuksesta

Corder, Zizou: Leijonapoika
-kissakieltä puhuva Charlie pestautuu maailman upeimpaan sirkukseen ja auttaa kaltoin kohdellut leijonat pakenemaan, sarjan ensimmäinen osa

Enoranta, Siiri : Nokkosvallankumous
-tässä nuorille suunnatussa dystopiassa vallankumouksellisten nokkoslasten joukko pitää tukikohtanaan hylättyä huvipuistoa

Havukainen-Toivonen: Tatu ja Patu Helsingissä
-Tatu ja Patu seikkailevat pääkaupunkiretkellään myös Linnanmäellä

Itkonen, Jukka: Taikuri Into Kiemura
-ammateista riimittelevässä, Cristel Rönnsin kuvittamassa  runokirjassa esitellään mm. taikuri ja klovni

Kunnas, Mauri: Hurja- Harri ja pullon henki (Tassulan tarinoita)
-kuvakirjassa Tassulaan on tullut tivoli mukanaan moottoripyörätemppuilija Hurja-Harri 

Lehtinen, Tuija: Sirkuskoira Rico, Sirkuskoira Rico ja öinen ratsastaja
-10-vuotias Arttu kiertää perheineen Suomea sirkuksen mukana, ja kouluttaa löytämästään koiranpennusta taitavan temppuilijan

Lillrank, Mats: Töihin sirkukseen
-Fröbelin palikoiden kappaleeseen tehty kuvakirja

Mack, Tracy: Nuorallatanssijoiden tapaus (Sherlock Holmes ja Baker Streetin iskuryhmä)
-nuorten jännityssarjassa Baker Streetin katupoikien ryhmä selvittää lontoolaisessa sirkuksessa tapahtuneen kolmoismurhan

Mikkanen, Raili: Mennään sirkukseen
-tietokirja lapsille sirkuksesta
 
Pere, Tuula: Herra Cannellonin sirkus
-sirkuksen pelastamiseksi on kuljetettava koko karavaani yhdessä yössä Alppien yli

Pullman, Philip: Olin rotta! – eli punaiset kengät
-rottapoika Tom joutuu tivolin vetonaulaksi

Shan, Darren: Friikkisirkus
-nuorten kauhusarjan ensimmäinen osa, Darrenin tie puolivampyyriksi alkaa Friikkisirkuksesta

Sirkusaiheisia lastenkirjoja voit hakea lisää HelMet-tietokannasta  (www.helmet.fi) vaikka kirjoittamalla hakulaatikkon sirkus lastenkirjallisuus . Voit tarvittaessa rajata hakutulosta esim.suomenkielisiin  ruudun vasemmassa reunassa olevilla hakurajoittimilla.
