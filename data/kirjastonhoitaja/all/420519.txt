Onko nettilinkkiä tai -palstaa, jossa talvi- ja jatkosodan aikaisten valokuvien avulla voi kartoittaa sotiin osallistuvien
yhteisiä perimätietoja, kokemuksia tai rintamatovereita ?
Puolustusvoimilla ei valitettavasti ole kysymänne kaltaista omaa palvelutoimintaa.

Internetin kautta on tavoitettavissa lukuisia yhteisöjä ja sivuja, joilla käydään keskustelua muun ohella myös viime sodista ja niissä taistelleiden kohtaloista. Miten niiden piirissä käsitellään kuvamateriaalia, on hyvin yksilöllistä. 

Rintamamiesten lapset –niminen facebook näyttää sisältävän sekä tekstiä että kuvia.

Suomen Sukututkimusseuran sivuilta www.genealogia.fi löytyy foorumin alaosioita, joilla on käsitelty myös sotien aikaisten henkilöiden nimiä ja viitteitä. 

Viitteitä asioihin saattaa löytyä myös vaikkapa
www.suomensotilas.fi –sivujen linkeistä vaikkapa eri yhdistysten ja kiltojen kautta.
www.aamukampa.net/forum ”sodat”
www.flightforum.fi (koelentäjät)
joskin osa sivuista on keskittynyt sodanjälkeisten ja nuorempien sotilassukupolvien kohtaamiseen. Nuoria kuitenkin selvästi kiinnostaa isoisien ja muiden vanhempien sukulaisten taiston tie. 

Olettekin varmaan jo tietoinen alla mainituista perinteisistä tiedonhankintamahdollisuuksista, joita ei kuitenkaan voi käyttää tarkoittamallanne tavalla:
Kuvia vuosien 1939-1945 ajalta löytyy Puolustusvoimien kuvakeskuksesta, jossa on sekä TK-miesten otoksia ko vuosilta että puolustusvoimien henkilöstön kuvia vuodesta 1928 alkaen. 
Kuvakeskuksen osoite on Työpajankatu 6 A, 7.kerros, 00580 HELSINKI, avoinna ma-pe klo 0900-11.00 ja 1200-1515. Tutkijatilan varauksesta sovitaan etukäteen, puh 0299 530342.

Sotamuseon kuva-arkisto (Maurinkatu 1, 00170 HELSINKI) sisältää materiaalia lähinnä viime sotia edeltävältä ajalta, vapaaehtoisesta maanpuolustustyöstä yms. Käynnistä sovitaan etukäteen arkistonhoitajan kanssa puh 0299 530256. 

Asiakirjatietoja läheisensä vaiheista talvi- ja jatkosodan aikana voi kysyä Kansallisarkiston Sörnäisten toimipisteestä (entinen Sota-arkisto), Työpajankatu 6, 00580 HELSINKI, avoinna ma-pe 0900-1630, puh 09 -  228 52 500.  
Arkiston sivuilta löytyy nimihaun kautta toimiva sotien 1939-1945 aikana menehtyneitten tiedosto.
#link::0ee3e93d-46b1-4745-8e28-1c2747bd72e4::http://kronos.narc.fi/menehtyneet/::linkend#
