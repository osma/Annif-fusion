Haluaisin tietää kuinka oleellista on ruotsin osaaminen lääkärin työssä. Olen nimittäin kiinnostunut ammatista, mutta lievä lukihäiriöni hankaloittaa ruotsin kielen oppimista. Pärjään kuitekin hyvin luonnontieteissä ja matskussa, joten yliopistoon minulla on mahdollisuus päästä. Eli siis voiko Suomessa toimia lääkärinä tuntematta ruotsin kieltä? T: lukiolainen
Esim. Helsingin Yliopiston Lääketieteellisen tiedekunnan Lääketieteen koulutusohjelmaan näyttää kuuluvan seuraavia kieliopintoja: Äidinkieli 4,0 op, Toinen kotimainen kieli 3,0 op, Vieras kieli 3,0 op, joten myös ruotsin kieltä opiskelllaan. Toisen kotimaisen kielen opintoja liittynee myös toisten suomalaisten yliopistojen lääkärinkoulutusohjelmaan. Näin ollen lääkäriksi ei voi opiskella  Suomessa tuntematta lainkaan ruotsin kieltä. Kysy tarkemmin esim. Helsingin yliopiston Lääketieteellisen tiedekunnan kansliasta, puh. (09)1911. 

Eri lääkärikeskusten nettisivuilla voi asiakas etsiä sopivan kielitaidon omaavaa lääkäriä, esim. Etsi lääkäri-palvelu http://www.etsilaakari.fi/
Täten voidaan päätellä, että lääkäreiltä odotetaan kielitaitoa. 

Katso myös:
1) Laki terveydenhuollon ammattihenkilöistä 28.6.1994/559 tästä linkistä 
http://www.finlex.fi/fi/laki/ajantasa/1994/19940559

2) HUS-lääkärien kelpoisuusehdot tästä linkistä
http://www.hus.fi/default.asp?path=1,46,826,5658
