Mistä kirjasta löytyisi tieto kaikista asekätkentäjutun vuoksi pidätettyinä olleista ja vankilatuomion saaneista? Lisäksi pidätys- ja vankeusaikojen pituuksista?
Parhaiten kysymykseen liittyviä tietoja on saatavissa Matti Lukkarin teoksesta Asekätkentä (uusin painos 2005).
Kirjassa on henkilöhakemisto, jonka tekijä määrittelee näin:
”Luetteloon on sisällytetty ne henkilöt, jotka on korkeimmassa oikeudessa tuomittu asekätkentälain perusteella vapausrangaistuksiin tai jotka ovat asekätkennästä epäiltyinä olleet pidätettyinä vähintään kuukauden, sekä ne mukana olleet, jotka ovat poistuneet maasta tai kuolleet ennen tuomioiden julistamista.” 
Hakemistossa on mainittu tuomioiden ja pidätysaikojen pituuksia.

Muita asekätkentäaiheeseen liittyviä teoksia ovat mm 
- Asekätköjuttu oikeustaisteluna, Helsinki 1948 (1940-luvun ajatuksia ja tietoja asekätkentäorganisaatiosta ja sen toiminnasta)
- Oikeusministeriön lainvalmisteluosaston Asekätkentätyöryhmän 1992 selvitys (oikeudellinen selvitys ns. asekätkentälain sisällöstä ja sen säätämiseen liittyneistä näkökohdista), Helsinki 1992.
