Haluaisin tietoa lapsipsykologiasta,  lähemmin jonkin kirjan, jossa käsiteltäisiin lapsen julmuutta.  Sitähän lapsi osaa olla.  Itselläni ei ole lapsia, joten on turvauduttava kirjallisuuteen.  Myös vihjeet asiasta fiktion muodossa kiinnostavat.  Lapsen kosto tarkempi aihe.  Kiitän etukäteen vaivannäöstänne, olen saanut teiltä aiemminkin ensiarvoista apua.
Aiheesta lapset ja julmuus/lapset ja väkivalta/lapset ja aggressiivisuus löytyy Helmet-tietokannasta runsaastikin kirjallisuutta. Seuraavassa muutamia poimintoja tietokirjallisuudesta:

- Miller, Alice: Alussa oli kasvatus: kätketty julmuus ja väkivallan juuret, WSOY 1985
- Peltonen, Anne: Apua ajoissa : tunnista lapsen hätä, Kirjapaja 2004
- Laitinen, Merja: Häväistyt ruumiit, rikotut mielet : tutkimus lapsina läheissuhteissa seksuaalisesti hyväksikäytettyjen naisten ja miesten elämästä, Vastapaino 2004 (Tammer-paino)
- Kiusaaja keskellämme : lapset, nuoret ja väkivalta / toimittaja: Brita Jokinen-Morris ; asiantuntijat: Jari Sinkkonen, Liisa Keltikangas-Järvinen ; haastateltava: Anne Eskelinen
Yleisradio 2001, 1 CD-äänilevy 
- Greene, Ross W.: Tulistuva lapsi : uusi lähestymistapa helposti turhautuvien ja joustamattomien lasten ymmärtämiseen ja kasvattamiseen, Finn Lectura 2006
- Broberg, Anders: Kliininen psykologia, Edita 2005
- Miller, Alice: Karkotettu tieto, WSOY  1989

Kaunokirjallisuutta aiheesta löytyi jonkin verran. Tästä esimerkkejä:
- Hayden, Torey: Nukkelapsi 
- Golding, William: Kärpästen herra 

Yllä mainitut teokset löytyvät pääkaupunkiseudun yleisten kirjastojen yhteisestä Helmet-aineistohausta, osoitteesta http://www.helmet.fi . Hakutavaksi otetaan sanahaku ja hakusanoiksi kirjoitetaan alussa mainitut vaihtoehtoiset hakusanat, esim.: lapset väkivalta (ilman ja-sanaa).
