Onko jostain mahdollista löytää yritysesimerkkejä, jotka ovat
onnistuneet luomaan menestyvän markkinointi- ja myyntiorganisaation?
Ja haluaisin tietää miten he ovat sen tehneet?
Onko tällaisia tietoja mahdollista saada yleensäkään?
Tarvitsisin konkreettisia yritysesimerkkejä.
Turun kaupunginkirjaston aineistorekisteristä löytyy liiketaloudellista kirjallisuutta, joka yleisellä tasolla käsittelee benchmarking-toimintaa yrityksissä. Asiasanan "benchmarking" lisäksi  kannattaa kokeilla esim. asiasanoja "yritysstrategiat" , "kilpailukyky", "liikeideat","myynninedistäminen" ja "markkinointi". Konkreettisia yritysesimerkkejä saa "tapaustutkimus"-asiasanalla tai kirjastomme omalla asiasanalla "case". Tällä hetkellä useimmat viimeksi mainituista olivat lainassa, mutta paikalla ovat esim. Juhani Laine: Toimialareseptin ja yritysparadigman muutos ...(lk. 69.1, ilm. 2000)  tai Kari Tuominen: Muutoshallinnan mestari (lk. 69.1, 4.uusittu p. 2000).
