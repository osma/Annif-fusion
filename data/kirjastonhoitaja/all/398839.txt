Löytyykö elämänkerrallisia tietoja Vesa-Matti Loirista?
Näyttelijä ja muusikko Vesa-Matti Loiri on syntynyt 4.1.1945 Helsingissä. Hän on opiskellut Suomen teatterikoulussa 1963-1966 ja toiminut näyttelijänä sekä Helsingin että Turun kaupunginteattereissa. Hän on tunnettu näyttelijänä ja muusikkona, nykyään hän toimii freelancerina.

Ylen www-palvelussa Sininen laulu - Suomen taiteiden tarina kerrotaan Vesa-Matti Loirin elämästä ja urasta http://www.yle.fi/teema/sininenlaulu/artikkeli.php?id=324


Lisätietoja löytyy myös kirjoista ja artikkeleista:

Elokuvakirja. Mitä-missä-milloin -sarja. Helsinki : Otava, 1972.

Kansallisgalleria. Suuret suomalaiset. Osa 5. Porvoo: WSOY; 1997. S. 150.

Suomen kansallisfilmografia 7, 1962-1970. Helsinki: Suomen elokuva-arkisto, 1998. S. 160-162.

Uuno Turhapuro Juhlakirja. 25 vuodessa jääkaapin varjosta kansakunnan kaapin päälle. Ere Kokkonen Oy, 1998.

Lahti, Martti: Vesa-Matti Loiri tähtenä ja Uuno tähtenä. Teoksessa: UT. Tutkimusretkiä Uunolandiaan. Helsinki: PunaMusta, 1991. S. 89-106.

Suuri musiikkitietosanakirja 4. Keuruu: Otava, 1991. S. 84.

Vehviläinen, Jari. Loiri, Leino ja luonto. Kaltio 2004: 1, s. 34-35.

Hietaniemi, Helena. Vesa-Matti Loiri: kansannaurattaja, tunteiden tulkki. Kodin kuvalehti 2003: 5, s. 12-14, 17.

Siistonen, Miia. Vesa-Matti Loiri & yksinolon opetukset. Anna 2001: 8, s. 12-15.

Tuppurainen, Marjaleena. Vesa-Matti Loiri: pelon värien jäljillä. Anna 1998:21, s. 46-50, 52, 54.

Lisää artikkeleita löytyy kirjastoissa käytössä olevasta Aleksi-artikkelitietokannasta.    
