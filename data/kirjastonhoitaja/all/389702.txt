miten löydän tietoa tyttöjen väkivaltaisuudesta? Kirjoja, artikkeleita tms. joka käsittelee aihetta.
Aiheestasi näyttää löytyvän varsin paljon aineistoa sekä kirjoja että artikkeleita. Käyttäen esim. seuraavia hakusanoja "väkivalta, tytöt", "väkivalta, naiset", "aggressiot, tytöt", "aggressiot, naiset", "rikollisuus, tytöt", "jengit, tytöt" sinun pitäisi löytää runsaasti relevanttia aineistoa. Itse selasin Pääkaupunkiseudun kirjastojen "Plussa"-tietokantaa, Helsingin yliopiston kirjaston "Helkaa", sekä artikkelitietokantoja "Arto" ja "Aleksi". Yliopistokirjastojen yhteistietokanta "Linda" ei muutostöiden vuoksi valitettavasti tänään avautunut, mutta sinun kannattaa ehdottomasti etsiä myös sieltä. Tässä muutamia esimerkkejä mielestäni relevanteista kirjoista: Honkatukia, Päivi: "Sopeutuvat tytöt?--sukupuoli, sosiaalinen kontrolli ja rikokset", 1998 ; Lagerspetz, Kirsti: "Naisten aggressio", 1998 ; Stikes, Gini: "8 ball chicks--vuosi tyttöjengien väkivaltaisessa maailmassa", 1999. Tässä muutamia artikkeliviitteitä: Honkatukia, Päivi: "Rikokset ja sallittu naiseus : tyttöjen suhtautuminen varastamiseen ja väkivaltaan" , Nuorisotukimus 15 (1997): 3, s. 14-23 ; Honkatukia, Päivi: "Tyttöjen tylsät rikokset", Nuorisotutkimus 16 (1998): 4, s.46-47 ; Notko, Marianne: "Tyttöjen suhde väkivaltaan ja aggressioon", Nuorisotutkimus 18 (2000): 1, s.17-25 ; Peltola, Katri: "Hakkaaminen on "in" tyttöjen keskuudessa : työrauhaongelmat ovat pahentuneet pääkaupunkiseudun kouluissa", Helsingin Sanomat, 1997-04-21. Helsingin yliopiston psykologian laitoksella on v. 2001 julkaistu Liisa Vilkon opinnäytetyö: "Käyttäytymisstrategioiden valinta, perustelut ja seurausten ennakointi sosiaalisissa ongelmatilanteissa aggressiivisilla ja ei-aggressiivisilla nuorilla".   
