Mistä saan tietoja  vaaristani sota-ajalta?? Kantakortit yms.
Kantakortin voi tilata arkistolaitoksen ylläpitämän Portti-verkkopalvelun kautta http://wiki.narc.fi/portti/index.php/Kantakortti

Tietoa sivustolta:
Periaatteessa jokaisen valvonnasta poistuneen henkilön (ylintä päällystöä lukuun ottamatta tämä tarkoittaa 60 vuotta täyttäneitä henkilöitä) kantakortti on mahdollista saada tutkittavaksi. Lainsäädäntö vaikuttaa siihen, missä laajuudessa tietoja korteista annetaan, mutta palvelustiedot ovat aina julkisia. Kokonaisuudessaan kantakortti on julkinen, kun kohdehenkilön kuolemasta on kulunut 50 vuotta.

Postitse toimitettavat valokopiot kantakortista tilataan verkkopalvelu Astian avulla. Astian käyttäminen edellyttää rekisteröitymistä palvelun käyttäjäksi esimerkiksi verkkopankkitunnusten avulla. Valitse Astiaan kirjautumisen jälkeen kohta 'Jäljenteiden ja selvitysten tilaaminen' ja tämän jälkeen 'Puolustushallinnon henkilöasiakirjatilaus'.

Mikäli saavutte tutkimaan alkuperäisiä asiakirjoja arkistoon, pyydämme ottamaan arkistoon etukäteen yhteyttä joko sähköpostitse (arkisto@narc.fi) tai puhelimitse (0295 337 400).

Asiakirjojen tutkiminen arkistossa on maksutonta, mutta kopioita postitse toimitettaessa peritään arkistolaitoksen hinnaston mukainen maksu. Tilausten käsittelyaika vaihtelee toimitustavasta riippuen alle viikosta (alkuperäisten asiakirjojen toimitus tutkijasaliin) kahteen kuukauteen (kopioiden toimittaminen postitse).


Portti -sivustolla on tiedot myös siitä, mitä kantakortti sisältää, ohjeet sen tulkinnasta ja siitä, mitä muita tiedonlähteitä voi käyttää kantakortin lisäksi.

Kansallisarkistossa olevien puolustushallinnon aineistojen tiedot löytyvät osoitteesta http://www.arkisto.fi/fi/aineistot/arkistolaitoksen-aineistot/aineistot-ja-kokoelmat/puolustushallinnon-aineistot-5

Aiheeseen liittyvä artikkeli "Kantakortilla isän sotapolku esiin" löytyy Viikkoset -verkkojulkaisusta osoitteesta http://www.viikkoset.fi/Uutiset/kantakortilla_is%C3%A4n_sotapolku_esiin_10265835.html
