Hei! Onko pääkaupunkiseudulla jossain kirjastossa nuorille tarkoitettua roolipelikerhoa? Jos ei, niin mihin voi esittää toivetta sellaisesta? Kyseessä olisi 13v erityisesti lautaroolipelaamisesta kiinnostunut poika.
Näyttäisi siltä, että tällä hetkellä pääkaupunkiseudun kirjastojen ainoa toimiva roolipelikerho on Sellon kirjastossa Espoossa. Siitä löytyy tarkempaa tietoa osoitteesta http://www.helmet.fi/fi-FI/Kirjastot_ja_palvelut/Sellon_kirjasto/Tapahtumat/Roolipelikerho(111490).

Roolipelikerhoja on toiminut aikaisemmin muutamissa muissakin kirjastoissa, mutta ne eivät ilmeisesti enää toimi, koska niistä ei ole ajantasaista tietoa kirjastojen sivuilla. Suomen Rooli- ja Miniatyyripelaajat ry mainostaa sivuillaan osoitteessa http://www.roolipelit.fi pitävänsä sunnuntaisin peli-iltoja nuorten toimintakeskus Hapessa.

Kirjastolle voi esittää toiveen roolipelikerhosta laittamalla palautetta osoitteessa http://www.helmet.fi/fi-FI/Palaute(3938) tai ottamalla suoraan yhteyttä johonkin kirjastoon. Olen itse vetänyt toisinaan pöytäroolipelejä Helsingin kaupunginkirjastossa, ja minua voi periaatteessa pyytää kirjastoon peluuttamaan niitä, mutta ihan säännölliseen kerhotoimintaan en pysty sitoutumaan.
