Hei,
olen menossa sukuloimaan Sveitsiin, ja nyt pitäisi miettiä hyvä tuliainen pian 15-vuotiaalle serkulleni, joka on poika. En tiedä yhtään mistä sen ikäiset nuoret pitävät. Viimeksi vein hänelle New Yorker -kaupan lahjakortin, josta piti kovasti. Nyt haluaisin kuitenkin viedä hänelle jotain muuta.  Mietin jotain Spotify-lahjakorttia tai muuta sosiaaliseen mediaan liittyvää, mutta kun en niistä tiedä mitään. Lisäksi olen miettinyt olisiko jotain älypuhelimiin liittyvää hyvää tuliaisideaa, mutta kun en tiedä mikä puhelin hänellä on. Tuntuu hankalalta tämä, etenkin kun eivät ole suomalaisia, nimittäin keskieuroopassa varmasti nuorilla on eri kiinnostukset ja trendit kuin täällä. Olisiko sinulla jotain hyviä ideoita minulle?
Kiitos!
Rohkenen suositella uutta suomalaista nuortenkirjallisuutta. Mikä on serkkusi äidinkieli, onko se saksa tai ranska? 

Esimerkiksi Ilkka Remeksen trillerit ovat suosittuja nuorten poikien keskuudessa, ja niitä on käännetty saksaksikin: Schwarze Kobra (Musta kobra); Operation Ocean Emerald (Piraatit); Mission Spyflight (Hermes); Heisse Ware über die Eismeer (Pimeän pyöveli); Der dunkle Code (Kirottu koodi).
 
 Salla Simukan  suosittua Lumikki-sarjaa löytyy sekä saksaksi että ranskaksi: Punainen kuin veri (So rot wie Blut / Rouge comme le sang); Valkea kuin lumi (So weiss wie Snchee / Blanc comme la neige); Musta kuin eebenpuu (So schwarz wie Ebenholz / Noir comme l'ébène)
