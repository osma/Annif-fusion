Hei,

osaisitko suositella lyhyehköä novellia josta on tehty elokuva? Novellin ja elokuvan tulisi sopia seitsemäsluokkalaisille eli elokuvan ikäraja ei saisi olla yli 12. Novellin tulisi löytyä suomenkielellä.
Novelleihin perustuvia elokuvia on paljonkin, mutta monesti elokuvan pohjana ollutta novellia ei ole suomennettu. Usein sopivilta vaikuttavat elokuvat taas pohjautuvat romaaniin eivätkä novelliin. Myös ikäraja vähentää elokuvien määrää. Tässä joitakin elokuvia ja niiden pohjana olevia novelleja: 

- Katsastus / ohjaus: Matti Ijäs. Perustuu Joni Skiftesvikin novelleihin Vanha mies, Näprääjä ja Katsastus. Novellit on julkaistu kokoelmissa Viltteri ja Mallu (2003) ja "Katsastus" (2010)
- Puhalluskukkapoika ja taivaankorjaaja / ohjaus Raimo O. Niemi. Perustuu Joni Skiftesvikin samannimiseen novellikokoelmaan
- Claes Olssonin lyhytelokuvia = Claes Olssons kortfiler : 1985-1997 / ohjaus Claes Olsson Elokuvien pohjana olevat teokset: Naru kaulaan, nulikka! = Häng dej, pojkfan! / ohjaus ja käsikirjoitus Claes Olsson ; perustuu Elemr Diktoniuksen novelliin ; kuvaus Sakari Rimminen. Rannekello = Armbandsuret / ohjaus ja käsikirjoitus Claes Olsson ; perustuu Bo Carpelanin kertomukseen ; kuvaus Pertti Mutanen. Varpusen suudelma = En sparv i tranedans / ohjaus ja käsikirjoitus Claes Olsson ; perustuu Runar Schildtin novelliin
- Klaus Härön lyhytelokuvia = Klaus Härös kortfilmer : 1994-2005 / ohjaus Klaus Härö. Perustuu Tove Janssonin novelliin Päärooli (kokoelmasta Nukkekaappi ja muita kertomuksia)

Novellit saa lainaan Helmet-kirjastoista. Elokuvat ovat Helmet-kirjastojen kokoelmissa Puhalluskukkapoika ja taivaankorjaajaa lukuun ottamatta:

http://www.helmet.fi/fi-FI
