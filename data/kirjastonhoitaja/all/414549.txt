Sami -pultti(vilja)siilon pystytys (ei perustusten tekeminen): miten se tapahtuu? Mitkä ovat työvaiheet ja niiden järjestys. Mitä käytännön asioita pitää huomioida pulttisiilon pystytyksessä.
Yksityiskohtaisia ohjeita tietynmallisen viljasiilon rakentamiseen on kirjaston lähteistä melko vaikea löytää. Alan lehdissä käsitellään jonkun verran aihetta. Esim. Leppävaaran kirjastoon Espoossa tilatun Käytännön maamies -lehden numerossa 2007: 14 on Anttila-Lindemanin yleisluontoinen artikkeli "Pulttisiilon pystytys oli yllättävän iso urakka", joka käsittelee siilon pystytystä omin voimin, mutta kovin yksityiskohtaisia ohjeita ei tuossakaan artikkelissa kuitenkaan ole. 

Tietynmallisen siilon rakentamiseen voinee saada parhaat ohjeet mallin valmistajalta (Sami: http://www.reikalevy.fi/ ) tai jälleenmyyjiltä. 

Myös kokeneilta kollegoilta voisi saada hyödyllisiä ohjeita. Viljasiilojen rakentamisesta keskustellaan Internetissä mm. Agronetissä: http://www.agronet.fi/dcforum/Agronet/DCForumID4/2537.html sekä Farmit.net -sivustolla: http://www.farmit.net/farmit/fi/08_foorumi/04_keskustelut/02_koneet/index.jsp?subject=Post&thread;_id=131832644691231188 . Kannattaisikin ehkä postittaa oheinen kysymys ao. foorumeihin, joiden kautta voisi saada kokeneilta osaajilta neuvoja.

Hyvä valikoima maanviljelyalan julkaisuja ja tiedonlähteitä löytyy myös Viikin tiedekirjastosta Helsingissä: http://www.tiedekirjasto.helsinki.fi/
