Appiukolta sain ihan toimivan, hyvän hiirenloukun, jossa vieläpä kaksi paikkaa. Kyseessä on puinen loukku, missä on naruilla jotenkin viritetty metalliset varret, jotka laukeavat hiiren työntäessä päänsä reikään, jossa metallilenkki on viritettynä sekä sen takana syötti. Nyt en enää muista miten nuo langat pitaisi virittää. Mistä löytäisin tietoa?
Olisikohan kuvaamanne hiirenloukku mallia, jossa mekanismi perustuu lankoihin, jotka hiiren on jyrsittävä poikki ruokahoukuttimen luo päästäkseen? Lankojen katketessa ansa laukeaa. 

Kaksi edellä kuvattuun mekaniikkaan perustuvaa hiirenloukkumallia on kuvattu Varsinais-Suomen kulttuuriperintöblogin sivulla osoitteessa: http://kulperi.blogspot.fi/2015/02/karmiva-kuukauden-esine.html Samalla sivulla on esitelty myös useampi muukin loukkumalli mukaan lukien tunnetuin ja käytetyin metallijouseen perustuva malli. 

Useille blogissa kuvatuille hiirenloukkumalleille on myönnetty aikoinaan patenttejakin, jotka ovat kuitenkin jo useita vuosikymmeniä sitten vanhentuneet. Tarkempia tietoja loukkumalleista saa jutussa olevista linkeistä ja patenttien kuvauksista.
