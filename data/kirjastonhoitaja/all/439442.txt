Kysyisin sellaisesta lastenkirjasta jota äitini luki meille joskus 80-luvulla. Muistan kirjan nimellä Talvinalle, mutta en ole varma onko se sen nimi. Kolme lasta löytää talvella ulkoa pensaasta nallen jonka vievät sisälle josssa se pestään ja kuivataan. Kirjan kuvitus on kaunis ja herkkä ja jos oikein muistan teksti on runomuodossa.
Etsimäsi kirja on Ruth Craftin teos Talvinalle. Muistit siis kirjan nimen aivan oikein. Alkuteos The winter bear ilmestyi vuonna 1974 ja Marjatta Kurenniemen suomennos teoksesta julkaistiin jo seuraavana vuonna WSOY:n kustantamana. Kirjassa on Erik Blegvadin kuvitus.

Lastenkirjainstituutin tietokannassa on kuvaus kirjasta ja kuva kirjan kannesta löytyy helposti Googlen kuvahaulla.

Kirjaa ei näytä löytyvän omasta lähikirjastostasi tai kirjastoverkkoalueeltasi, mutta monesta Suomen kirjastosta se onneksi vielä on lainattavissa, joten voit tilata kirjan kaukolainaan.

http://www.lastenkirjainstituutti.fi/tietokannat/
http://monihaku.kirjastot.fi/fi/
http://www.lounakirjastot.fi/
http://lastenkirjahylly.blogspot.fi/2013/02/tarkkailkaa-puiden-ja-pensaiden.html
