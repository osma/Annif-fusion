Varsin moni julkisissa tiloissa (busseissa, ulkosalla) oleva kello on edelleen talviajassa eli tunnin jäljessä "oikeaa" aikaa. Venäjä on ilmoittanut jättävänsä nyt alkaneen kesäajan pysyväksi.

Kuinka monissa maissa erillinen talvi- ja kesäaika on käytössä?  Pohjois-Amerikka, Etelä-Amerikka, Afrikka, Aasia, Australia? Ainakin Venäjä on ilmoittanut jättävänsä nyt alkaneen kesäajan pysyväksi olotilaksi. 

Jos "oikea" tai "normaaliaika" määritellään sen mukaan, että aurinko on lakipisteessään "keskipäivällä" (klo 12.00), niin ymmärtääkseni meidän talviaikamme on lähempänä oikeaa kuin kesäaikamme. Olenko oikeassa vai väärässä?
Oheisen taulukon sarakkeissa on jokaisesta aikavyöhykkeestä maan nimi, maakoodi, aikavyöhykkeen nimi, normaaliaika (talviaika) ja kesäaika sekä niiden alkamisajat:
http://www.kellonaika.fi/aikavyohykkeet.php

Heikki Oja kirjoittaa kirjassaan Aikakirja (Otava 1999) sivulla 106:
"Myös puolenpäivän hetki siirtyy yhä kauemmas klo 12:sta. Päivä on puolessa silloin, kun aurinko on korkeimmillaan ja suoraan etelässä. Suomen normaaliaikaan eli talvikaudella auringon etelässäolo sattuu vähän klo 12:n jälkeen, mutta kesäajan vallitessa vasta klo 13:n ja 13.30:n välillä"
