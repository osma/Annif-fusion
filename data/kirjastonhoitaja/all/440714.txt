Onko dvd-elokuvista olemassa aineistoluetteloa aakkosjärjestyksessä a:sta - ö:hön? Sellaista sivua josta näkyy kaikki kirjastolla olevat dvd:t.
Sama koskee tietysti muutakin aineistoa (musiikki cd:t, kirjat jne.). Jos sellainen löytyy, niin saako jonkun tietyn esim. dvd:n valitsemalla tietää missä kirjastossa se on, onko se lainassa, voiko varata jne.?
Dvd-elokuvista saa luettelon kirjaston kokoelmasta käyttämällä  tarkennettua eli tarkkaa hakua, johon pääsee Vaara-kirjastojen nettikirjastosta http://vaarakirjastot.fi/ oikeasta yläkulmasta. Hakusanaksi kirjoitetaan elokuvat ja alempana olevista rajauksista ruksataan dvd-video ja näpäytetään Hae -painiketta. Sain tällaisella haulla useita sivuja käsittävän luettelon, jossa on 8463 osumaa. 
Luettelon yläpuolella oikealla on valikko, josta voi valita aakkosjärjestyksen tekijän tai nimekkeen mukaan. Elokuvat on järjestetty hyllyihin nimekkeen mukaisessa aakkosjärjestyksessä, joten kannattaa valita tämä vaihtoehto. (Oletuksena valikossa on julkaisuvuoden mukainen aikajärjestys.) Luettelon vasemmalla puolella olevasta 
Tarkenna hakua-palkista voi valita halumansa sijaintikirjaston. Valitsemalla Joensuun pääkirjaston hakutulokseen jäi 3430 osumaa. Samasta palkista alempana voi valita sijainnin. Valitsemalla aikuiset, sain 2649 osumaa. 
Näpäyttämällä kohdasta Rajoita vain saatavana oleviin tuloksessa näkyvät vain vähintään yhdessä kirjastossa saatavana olevat elokuvat. 
Hakutulosta voi pienentää rajaamalla haun tiettyihin vuosiin sivun alalaidassa olevalla Julkaisuvuodet, aikaväli -rajauksella. Aikavälillä 2014-2016 hakutulos on vain 758 osumaa. 
Yksittäisen DVD-videon saatavuustiedot saa näpäyttämällä osumaluettelossa kyseisen videon otsikkoa, josta pääsee perustietoihin. Rullaamalla perustietosivua alemmaksi saa näkyviin sijainnit ja saatavuuden eri kirjastoissa. Varauksen voi tehdä oikeassa reunassa olevaa Tee varaus -painiketta näpäyttämällä.
Vaihtoehtoisesti elokuvia voi hakea jättämällä hakusanan elokuvat pois ja valitsemalla sen sijaan hakusanavalikosta vaihtoehdon luokka ja kirjoittamalla luokaksi 84* sekä ruksaamalla rajauksista dvd-videon. Muuten toimitaan samoin kuin edellä. Näin menetellen osumia tulee jostain syystä jonkin verran enemmän.

Musiikkiaineisto on luokassa 78 ja sen alaluokissa. Laittamalla hakuvalikon luokaksi 78* ja ruksaamalla rajaukseksi CD-äänilevy hakutuloksesta tulee valtavan suuri, sillä siinä näkyvät äänitteiden lisäksi myös niiden sisältämät yksittäiset kappaleet. Tarkenna hakua -palkin Näytä vain julkaisut jättää sekin kymmeniä tuhansia osumia. Siksi kannattaisi hakea vain tietyltä aikaväliltä tai vuodelta. Voi myös käyttää tarkempia musiikkiluokkia, joita löytyy Yleisten kirjastojen luokitusjärjestelmästä Verkko-YKL:stä http://ykl.kirjastot.fi/fi-FI/luokat/?MinClassNumber=78&MaxClassNumber;=78%2b&ClassNumber;= Myös haluttua musiikkia kuvaavia asiasanoja voi käyttää hakusanoina. Asiasanoja voi hakea Yleisten kirjastojen asiasanaston haulla https://finto.fi/ysa/fi/  tai selaamalla asiasanaston ryhmää 89 Musiikki https://finto.fi/ysa/fi/page/ryhma_89

Kirjoja haetaan samaan tapaan asiasanoilla, luokilla, vuosirajauksilla ja erilaisilla tarkennuksilla. Kaunokirjallisuudelle on oma asiasanasto, Kaunokki #link::f21025b2-4c68-4182-99cb-fda707320468::http://kaunokki.kirjastot.fi/::linkend# Sekä kauno- että tietokirjallisuuden luokitus löytyy Verkko-YKL:stä.  

Kaikessa aineistossa yksittäisten teosten saatavuustiedot löytyvät Perustiedot -sivun alaosasta.

Hakemaansa aineistoa voi valita ruksaamalla ja kerätä koriin (50 teosta kerrallaan), jonka voi tallentaa. Tulostusta varten kannattaa valita tallennuksessa CSV Lyhyt lista. Hakemaansa aineistoa voi myös tallentaa Listat -toiminnolla tekemäänsä listaan, mutta silloin täytyy kirjautua ennen haun aloittamista.
 
Lisäksi tarkan haun yläreunassa on Haut-toiminto. Sillä saa luettelon juuri saapuneista tai juuri tilatuista teoksista kuten esim. kirjoista tai musiikkiaineistosta.
