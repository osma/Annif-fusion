Täällä Pohjantähden alla -elokuvassa vuodelta 1968 kohtauksessa Laurilan häätö lauletaan: ''lippumme liehuu siellä maamme kunnia turvattu on maamme kunnia turvattu on.'' Minkä nimisestä laulusta tämä on?
Tämä laulunpätkä on Marseljeesista (La Marseillaise), Ranskan kansallislaulusta, jonka on säveltänyt Claude-Joseph Rouget de Lisle. Laulun sanoituksesta on useita erilaisia suomenkielisiä versioita. Matti Pesosen sanoituksessa lauletaan: ”Nyt eespäin astu voiton tiellä, sä joukko nuori, pelvoton! Missä lippumme liehuu, siellä Ranskan kunnia turvattu on, Ranskan kunnia turvattu on…” Elokuvassa lauletaan Ranskan kunnian sijasta ”maamme kunnia turvattu on”. Muista suomenkielisistä versioista en löytänyt vastaavaa kohtaa.


Marseljeesin suomenkielisiä sanoituksia (alkusanat / sanoittajan nimi):

”Jo nosta pääsi köyhä kansa” / tuntematon.

”Ken oikeutta puolustaapi” / Edla Saarto.

”Nyt eespäin astu voiton tiellä” / Matti Pesonen.

”Siis eespäin, lapset synnyinmaamme” / Kyllikki Solanterä.


Suomen kansallisfilmografian tiedot Täällä Pohjantähden alla -elokuvasta:
https://www.elonet.fi/fi/elokuva/109644
