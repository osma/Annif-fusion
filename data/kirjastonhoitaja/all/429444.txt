Löytyykö kirjastosta cd-tä, äänikirjaa, cd-rom tai dvd:tä auto- ja kuljetusalan perusoppi kirjoihin. Entä löytyykö autotekniikka-kirjoihin? Tarvitsisin lukihäiriöiselle henkilölle lainaan logistiikka-alan cd, äänikirjoja, cd-rom ja dvd, joista pystyisi opiskelemaan logistiikka-alan perustutkintoa.
Kokkolan kaupunginkirjastosta ei löydy äänikirjoja, cd-rom- tai dvd-levyjä, jotka käsittelisivät auto- ja kuljetusalaa tai autotekniikkaa. 

Teidän tapauksessanne kannattaisi olla yhteydessä Celia-kirjastoon (http://www.celia.fi). Celia on valtion erikoiskirjasto, joka tarjoaa kauno- ja tietokirjallisuutta ja oppikirjoja ääni-, piste- ja elektronisina kirjoina kaikille, joille tavallisen painetun kirjan lukeminen on vaikeaa.  He myös tekevät oppikirjoja tilauksesta niitä tarvitseville.
