Hesarissa oli tämän vuoden alussa artikkeli, joka käsitteli kirjastokorvauksia, siis ei haettavia apurahoja. Ymmärsin niin, että jokaiselle kirjoittajalle/kirjailijalle, jonka kirjaa on lainattavissa kirjastoissa, kuuluu kirjastokorvaus. Ymmärsin, että tämä uusi laki tai asetus on astunut voimaan tämän vuoden alussa. Miten asia on edennyt? Miten kirjoittajan/kirjailijan täytyy toimia, että saa kyseisen kirjailijakorvauksen? Saako esim Kirjavälitys kustannusyhtiöltä kirjailija yhteystiedot maksujen suorittamista varten vai voiko kirjailija itse ottaa yhteyttä johonkin instanssiin? Kirjoittamani kirja Riekon nauru julkaistu v 2007 kustansi Pilot kustannus. joka meni konkurssiin. Uusi sopimus on nyt Mediapinta Oy:n kanssa. Riekon naurua on useissa kirjastoissa Etelä-Suomesta Lapin kirjastoihin saakka.
Alla linkki tekijänoikeuslain muutokseen, joka koskee kirjastojen
lainauskorvauksia.

Laki tekijänoikeuslain muuttamisesta 1228/2006
http://www.finlex.fi/fi/laki/alkup/2006/20061228

Lakitekstin lopussa on linkki lain hallituksen esitykseen 126/2006.

Ohessa IPR University Centerin tekemä uutinen asiasta
http://www.iprinfo.com/uutiset?action=details&id;=551&offset;=140

Tarkempia tietoja voi kysyä opetusministeriöstä
puhelin (09) 16004.
