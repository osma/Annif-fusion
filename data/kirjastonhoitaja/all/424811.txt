Hei! 
Olen yrittänyt selvittää kuntakohtaisia asukasennusteita. Koko Suomen käsittäviä tilastoja kyllä on, mutta kuntakohtaiset ovat jotenkin vaikeampia löytää. Tarvitsisin tietoja ainakin vuoteen 2030 asti. Jotain hajanaisia tietoja olen saanut kunnat.fi -sivustolta, mutta tarvitsisin vähän tarkempia lukuja, kuin pelkkiä prosentteja. Onko niitä? Lähinnä Sievin tilastot kiinnostavat.
Tilastokeskuksen sivuilta löytyy mm. kuntakohtaisia väestöennusteita. Tällä hetkellä uusimmat ennusteet ovat vuosille 2009-2060.  Alueittaisia ennusteita jaoteltuina iän ja sukupuolen mukaan on vuosille 2009-2040. 

Taulukon mukaan Sievissä olisi vuonna 2030 2762 miestä ja 2538 naista, eli yhteensä 5300 asukasta. 

Väestöennustetaulukot löytyvät täältä:

http://pxweb2.stat.fi/database/StatFin/vrm/vaenn/vaenn_fi.asp
