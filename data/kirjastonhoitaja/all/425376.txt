Hei!

Moniko ihminen joutuu Suomessa vuosittain rikoksen uhriksi?
Moniko ihminen joutuu EU:ssa vuosittain rikoksen uhriksi?
Mistä löytyvät netissä Suomen, Suomen eri kaupunkinen, Pohjoismaiden ja EU:n rikosuhritilastot?
Hei,
Kysymyksestäsi ei aivan tarkkaan selviä, tarkoitatko kaikkia rikoksia tai vain väkivaltarikoksia? 
Tässä vastausta molempiin vaihtoehtoihin:
Suomessa tehdään tietyin väliajoin uhritutkimuksia (haastattelututkimus), joista löytyy tietoja esim. väkivallan ja tapaturman uhriksi joutumisesta. Viimeisin uhritutkimus-julkaisu on Oikeuspoliittisen tutkimuslaitoksen sivulla  http://www.optula.om.fi/Etusivu/Tutkimusalueet/Kriminologinenyksikkotutkimusalueet/Kansallisetuhritutkimukset pdf-muodossa "Suomalaisten väkivaltakokemukset 1980-2009"
OPTL:n tutkimustiedonantoja 103 - Reino Sirén & Mikko Aaltonen & Juha Kääriäinen.  
Findikaattori-verkkopalvelussa on sivulla http://www.findikaattori.fi/95/?show=teema myös tietoja uhrikokemuksista ja väkivaltarikoksista.

Kansainvälisiä vertailuja löytyy julkaisusta: "Uuden rikosuhritutkimuksen kehittäminen"
OPTL:n tutkimustiedonantoja 109 - Reino Sirén. Julkaisun sivulta 5 alkaen käydään läpi muiden maiden uhritutkimuksia. Tämä julkaisu on myös verkossa.
Tapaturmien osalta Terveyden ja hyvinvoinnin laitos on julkaissut uhritutkimuksen tapaturmajulkaisun, joka on verkossa http://pistetapaturmille.thl.fi/fi_FI/web/pistetapaturmille-fi/tilastot/tapaturmatilastointi-suomessa/kansallinen-uhritutkimus

Tilastokeskus julkaisee kuukausittain Poliisin tietoon tullut rikollisuus-tilastoa, jossa on kaikki rikoslajit ja niiden lukumäärätiedot, 
Tilaston kotisivu: http://tilastokeskus.fi/til/polrik/index.html.
Tietokantataulukot sivulla (http://tilastokeskus.fi/til/polrik/tau.html) on tietoja myös kunnittain.

Euroopan rikostilastoja (poliisin tietoon tullut rikollisuus - Crime and criminal justice) löytyy Eurostatin sivulta http://epp.eurostat.ec.europa.eu/portal/page/portal/crime/data/database.

Toivottavasti löydät näistä tiedoista vastauksia.

Ystävällisin terveisin
Marketta Lukkari
Tilastokirjasto
