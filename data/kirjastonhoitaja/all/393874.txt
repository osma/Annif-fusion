Haluan kysyä onko Espoon kirjastoissa  englannin ja ruotsinkielen Yo-tutkinto-kuullunymmärtämiskokeita, esim 1999, mieluiten CD.

Olen käynyt Tapiolan kirjastossa ja hyllyssä ei ollut eikä kolmen kirjastonhoitajan avulla löydetty netistä enkä nyt itse löydä tältä kotikoneelta. Olen kuullut että Töölön kirjastossa on. Onko? Voiko tilata Espooseen?
Ylioppilaskuunteluita sisältäviä kasetteja saatiin ostaa kirjastoihin muutaman vuoden aikana 90-luvun vaihteessa. Sen jälkeen valmistaja tekijänoikeussyistä lopetti niiden myymisen kirjastoille. Näin ollen uusia ylioppilaskuunteluja ei ole voitu hankkia kirjastoihin. 

Uusimmat ylioppilaskuuntelukasetit ovat vuodelta 93. Kasetteja on eri Helsingin kirjastoissa. Ne löytää kirjaston tietokannasta esim. siten, että valitsee aloitussivulta linkin "Tekijä tai esittäjä" ja kirjoittaa hakusivulla tekijän paikalle Ylioppilastutkintolautakunta. Kasetteja voi tilata Espoon kirjastoihin.  
