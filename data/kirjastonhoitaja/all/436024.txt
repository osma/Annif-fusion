Voisiko Tikkurilan kirjastollakin kokeilla neulepiiriä? Olisi aivan ihanaa saada ympättyä yhteen kaksi rakasta harrastusta, lukeminen ja käsityöt. Näitä neulepiirejä näyttää olevan joissain muissa kirjastoissa.
Hei, 

ja kiitos mielenkiintoisesta kysymyksestä!

Tikkurilan kirjastolla toimii tällä hetkellä aktiivisesti yksi lukupiiri sekä Kasvu kirjoittamalla kirjallisuusryhmä. Esimerkiksi kirjallisuuspiiri on kaikille avoin ja siihen voi osallistua, vaikka et kirjaa olisi lukenutkaan. Mukaan voi siis mennä vaikkapa oman käsityönsä kanssa kuuntelemaan lukuvinkkejä ja keskustelua kirjoista ja lukukokemuksista. 

Tikkurilan lukupiirin tiedot löydät osoitteesta: http://kirjasto.vantaa.fi/lukupiiri/?page_id=343 

Olemme toki kiinnostuneet järjestämään myös muunlaisia lukupiirejä, varsinkin nämä erilaiset käsityö lukupiirit, novellikoukut yms. ovat viime aikoina olleet kirjastoissa suosittuja. Osittain järjestelyt ovat kiinni innokkaiden kävijöiden löytämisestä, mutta myös kirjaston resursseista. 

Jospa olemme kanssasi yhteyksissä vielä henkilökohtaisesti niin voimme jutella asiasta lisää, mikäli haluat.
