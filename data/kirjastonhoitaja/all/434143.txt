Teen tutkimustyötä ammatillisen koulutuksen ja työssäoppimisen vaikuttavuudesta työpaikoilla. Tarvitsisin joitakin ideoita aiheen teoriaan, kirjoja ja artikkeleita. Materiaali voi olla suomeksi tai englanniksi. Kiitos !
Esimerkiksi seuraavat teokset voisivat olla hyödyllisiä:

Ammattia oppimassa (Työväen historian ja perinteen tutkimuksen seura, 2001)
Poikela, Esa: Kontekstuaalinen oppiminen: oppimisen organisointi ja vaikuttava koulutus (väitöskirja, Tampereen yliopisto, 1999)
Grönfors, Terttu: Työssä oppiminen: avain tuottavuuteen (Kauppakamari, 2010)
Kohti uutta työelämää? Tutkimuksen näköala työelämän kehitykseen (Tampere University Press, 2008)
Näkökulmia ammatilliseen erityisopetukseen (WSOY, 2008)
Mykrä, Tarja: Työpaikkaohjaaja oppimisen edistäjänä: opiskelijan ohjaaminen ja arviointi työpaikalla (Educa-instituutti, 2007)
Valta ja toimijuus aikuiskasvatuksessa (Aikuiskasvatuksen tutkimusseura, 2011)

Kivinen, Osmo: Koulussa ja työssä oppimisen ehdot ja mahdollisuudet. Artikkeli Aikuiskasvatus-lehden numerossa 4/2000.
Tynjälä, Päivi: Koulutuksen ja työelämän yhteistyö: pedagogisia näkökulmia. Artikkeli Aikuiskasvatus-lehden numerossa 4/2000.

Ehdottamani kirjat löytyvät Keski-kirjastojen kokoelmista. Niiden saatavuuden voi tarkistaa tietokannastamme osoitteessa www.keskikirjastot.fi. Aikuiskasvatus-lehti tulee Jyväskylän pääkirjastoon. Sitä ei ikävä kyllä saa kotilainaan, mutta yksittäisiä artikkeleita voi kopioida omaan käyttöön.
