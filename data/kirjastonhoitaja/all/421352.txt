Moikka vaan mistä ja millähän nimellä löytyy noita sisävesi cd karttoja ja mistähän kirjastoista noita vois löytyä\saada tilattua lainaan.
Hei!

Kuopion kaupunginkirjastosta löytyy cd-rom-muodossa vain yksi lainattava järvikartta: Savonlinna-Kuopio, 2006. 
Paperimuodossa löytyy sisävesikarttoja pääkirjaston lehtisalissa, mutta ne eivät ole lainattavissa. Löydät ne Verkkokirjasto Sallin kautta kun Tarkennettulla haulla valitset Aineistolaji-kenttään "kirjat ja kartat" ja Hakusanat-kenttään esim. merikartta. 

Muiden suomalaisten maakuntakirjastojen cd-rom-muodossa olevia sisävesikarttoja voit selata Frank-monihaun kautta: http://monihaku.kirjastot.fi/frank/frankcgi.py/index
Valitse Maakuntakirjastot, sieltä Kaikki (kirjastot), Materiaalityypiksi cd-rom ja Asiasanakenttään kirjoita vaikkapa veneily tai merikartta.

Kaukolainatilauksesi voit lähettää kirjastomme kotisivun kautta:
http://www.kuopio.fi/kirjasto/
kohdasta Lomakkeet klikkaa sanaa Kaukopalvelu.

Sieltä selviävät myös kirjastomme kaukolainaohjeet ja -maksut.
