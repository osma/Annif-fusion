Tarvitsisin kouluprojektia varten kirjoja (ainakin kaksi) kirjaston lainaus- ja palautusautomaateista. Onko aiheesta kirjoitettu mitään kirjoja, jotka löytyisivät Vaskin alueelta?
Vaski-kirjastoista löytyy aiheesta vain Aapo Forsellin opinnäytetyö Kuinka henkilökunta kokee lainaus- ja palautusautomaatit Turun ja Raision kaupunginkirjastoissa? (2009), joka on ei-lainattavaa aineistoa. Opinnäytetyön lähdeluettelosta saat lisäviitteitä aiheesta.

Aleksi-artikkeliviitetietokannasta voit hakea kirjastossa artikkeleja aiheesta mm. asiasanoilla automaatio, kirjastot, lainaustoiminta, automaatit, lainausjärjestelmät, esim. Tuomo Karhu: "Kirjastojen aineistot liikkuvat radioaalloilla : Erik Sundqvist asentaa kirjaston automaatiotekniikkaa kaikkialla maailmassa" (Turun Sanomat 9.2.2009, s. 14) ja "Palautusautomaatit nyt" / toimittaneet Seppo Verho ja Titta Baer (Kirjastolehti 2/2005, s. 16-17).

Turun kaupunginkirjaston lainaus- ja palautusautomaateissa hyödynnetään RFID-tekiikkaa, josta oheinen Taloussanomien verkkolehden artikkeli (15.3.2007) kertoo  http://www.digitoday.fi/data/2007/03/15/rfid-tarrat-tuovat-tehoa-kirjastoon/20076605/66
Artikkeleissa mainittuja automaattien toimittajia ovat mm. ATP Automation Ltd Oy http://www.atp.fi/lainausautomaatit.php ja
Mikro-Väylä Oy http://www.mikro-vayla.fi/kirjasto/automaatit/index.html ja P. V. Supa http://www.pv-supa.fi/pages/index.php?id=9&pid;=1
