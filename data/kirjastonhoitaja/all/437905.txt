Blogissa http://keittotaiteilua.blogspot.fi/2015/05/kampelaa-muskotinkukkavoita-ja.html esiteltiin Ahlstromin uusia pergamenttisia ruuanlaittopapereita. Vaikka ajattelin heti, että nyt ovat pergamiinit ja pergamentit menneet sekaisin, löysin tumpelogooglailulla mm. tämän opinnäytetyön, https://www.doria.fi/bitstream/handle/10024/88734/Kandi_ida_koskinen_200113.pdf?sequence=1, jossa sivulla 7 puhutaan pergamentista. Muuallakin sanoja tunnuttiin käyttävän sekaisin, toisaalta esim http://www.synonyymit.fi-sivuilla sanoja ei mainittu synonyymeiksi. Mistä lie kyse?
Pergamiinipaperihan on perinteistä voi- tai leivinpaperia. Niistä tulee rasvaa läpäisemättätömiä pergamiini-käsittelyllä. Pergamiini-käsitellyt paperit ovat kierrätettävissä ja jopa kompostoitavissa.  (Koskinen, Ida s.4) Suomessa ainakin Serlan voi- ja leivinpaperit ovat pergamiini-käsiteltyjä ja siis kompostoitavissa. (http://www2.serla.com/fi/Pages/BCTips.aspx )

Rikkihappokäsittelyllä valmistettu pergamenttipaperi on erikoispaperi, jota valmistetaan sellukuidusta. Sitä käytetään muun muassa pakkaus-, elintarvike-, tekstiili- ja huonekaluteollisuudessa sekä graafisessa teollisuudessa. Pergamenttipaperilla on erinomaiset lujuus- ja rasvanpitävyysominaisuudet ja se kestää korkeita lämpötiloja sekä vettä. (http://www.ahlstrom.com/fi/Media/tiedotteet/porssitiedotteet/2008/Ahlstrom-ostaa-erikoispapereita-valmistavan-yhtion-Yhdysvalloista/) Pergamenttipaperia siis käytetään ihan samoihin tarkoituksiin ruokataloudessa kuin pergamiini-paperia. Yhteistä näille on rasvanpitävyys ja lämmömkesto ja erona valmistusmenetelmässä ja siinä että pergamenttipapreiden käyttömahdollisuudet ovat laajemmat. Kyllä noita synonyymeiksikin väitettiin mutta tarkasti ottaen se ei ihan pidä paikkaansa.
