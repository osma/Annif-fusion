Paljonko on vuoden 1956 1000 markkaa 
vuonna 2006
Suomen Pankin neuvontapalvelu osasi vastata tähän kysymykseen kattavasti:

"Tilastokeskus julkaisee rahanarvokertoimet, joilla voidaan muuntaa vuosien 1860-2001 markat ja vuosien 2002-2005 eurot vuoden 2006 euroiksi ja päinvastoin. Laskelmassa on otettu huomioon vuoden 1963 rahanuudistus sekä euroon siirtyminen.

Kun muunnetaan vuoden x rahaa nykyrahaksi, rahasumma kerrotaan taulukon kertoimella. Kun nykyrahaa muunnetaan vuoden x rahaksi, summa jaetaan kertoimella. Laskelmien nykyraha vastaa vuoden 2006 rahaa, koska nykyrahan arvo lasketaan viimeisen kokonaisen vuoden tiedoista. 

Vuoden 1956 1000 markkaa on rahanarvonkertoimen sen vuoden (0,0256) mukaan 25,60 euroa.

On hyvä muistaa, että rahanarvokertoimien avulla lasketaan rahan ostovoimaa eri aikoina, ei nimellisarvoa. 

Rahanarvokertoimet 
http://www.tilastokeskus.fi/til/eki/2006/eki_2006_2007-01-17_tau_001.html

Lisäksi ainakin Nordealla on oma rahalaskuri http://www1.nordea.fi/appx/fin/eco/include/fimcalc.asp , joka taasen kertoo mitä vuoden 1956 1000 mk on tämän päivän rahassa eli rahan nimellisarvon. Tulokseksi tulee tällöin 24,56 euroa."
