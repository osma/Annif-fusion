Onko luvallista julkaista auton rekisterinumero internetin keskustelupalstalla ilman auton omistajan lupaa koska se on julkisesti hankittavaa tietoa, ja voiko auton omistajan nimen ja osoitteen ilmoittaa.
Jos näin ei kuitenkaan jostain kumman syystä ole, niin miksi sitten esimerkiksi lehtien uutisissa ja television ohjelmissa voidaan näyttää autot näyttää täysin tunnistettavasti.
Onko joitain jälkiseuraamuksia odotettavissa mikäli on rikkonut tähän liittyviä määräyksiä ja lakia, ja millaisia ne mahtavat olla.
-Asia kävi kiinnostamaan koska asiasta oli keskustelua S24 -palstalla näin:
http://keskustelu.suomi24.fi/node/10713565
Rekisterinumero ei sinänsä ole tietoa, jota ei voi näyttää. Mutta rajoituksia on saatujen tietojen käytössä. 

Rekisterinumeron haltijan tiedot ovat kenen tahansa saatavissa maksullisista palveluista kuten Autorekisterikeskuksesta.  Heidän sivuiltaan pääsee Trafin käyttöehtoihin, jossa on kerrottu lainkohdat ajoneuvoliikennerekisteristä annetusta laista sekä käyttäjän oikeudet saamaansa tietoon. Ks.: https://www.autorekisteri.fi/index.php/kayttoehdot/trafin-kayttoehdot

Autorekisterikeskuksen palvelulla on käyttöehdot, joissa on tarkkaan kerrottu palvelun käyttäjän rajoituksista. "Käyttäjä vastaa siitä, että hän ei tallenna, levitä, lähetä tai välitä Palvelussa tai Palvelun kautta tekijänoikeudella, tavaramerkkioikeudella tai muulla immateriaalioikeudella suojattua aineistoa ilman tekijän tai oikeudenhaltijan lupaa."
Ks. lisää: https://www.autorekisteri.fi/index.php/kayttoehdot .
