Hei! Etsin erästä piirrettyä, joka kertoo kuningas Arthurista ja pyöreän pöydän ritareista. Lainasin kyseisen piirretyn kirjastosta kun olin lapsi, varmaankin vuosina 2000-2004, mutta se ei ollut kovin uusi tuolloin ja oli VHS:llä. Muistan, että piirretyn lopussa kuningas Arthur kuoli suuressa taistelussa ja pääsi Avaloniin. Muistaakseni piirretyn nimi liittyi Camelotiin, mutta tästä en ole ollenkaan varma. Olen kuitenkin sitä mieltä, ettei kyseessä ollut lastenelokuva nimeltä Taikamiekka - Seikkailujen Camelot. Haluaisin todella löytää tämän piirretyn uudelleen, sillä rakastin sitä lapsena.
Mahtaisiko olla kyse Camelot-nimisestä piirroselokuvasta vuodelta 1998? Suomen Kansallisen audiovisuaalisen instituutin ylläpitämästä elokuvatietokannasta Elonetistä löytyvät tiedot vuonna Suomessa vuonna 1999 esitetystä animaatioelokuvasta. Lisää tietoa elokuvasta voit lukea kansainvälisestä iMDB-elokuvatietokannasta.

Elokuvasta tehtyä VHS-tallennetta on lainattavana joissakin Suomen kirjastoissa. Frank-monihaulla voi tarkistaa, minkä kirjastojen kokoelmiin tallenne kuuluu. Voit tilata tallenteen kaukolainaan oman kirjastosi kautta. 

http://www.imdb.com/title/tt1125860/
http://monihaku.kirjastot.fi/fi/
http://www.elonet.fi/fi
