Etsin saksan kielle käännettyä suomalaista modernimpaa kirjallisuutta. Tarvitsen sitä vasta toukokuussa kaksikielistä lausuntailtaa varten täällä Saksassa. Minulla on koossa Manneria, Haavikkoa jne. Mutta oikeastaan haluaisin tehdä kokonaisuudesta kirvajamman. Suomi on mustan huumorin maineessa. Minusta olisi jännittävää yhdistellä vaikka Kalevalaa (meillä saksaksi kirjastossamme) ja M.A. Nummista. Runot kuin proosa käy. Kun saan tekijät ja otsikot, voin ensi viikolla kopioida itse Hesassa kaiken sen, mitä on juuri nyt saatavilla ja tilata loput.Tulen sinne viikoksi "Mate or Machine" konferenssiin.
  Ja sitten esim. suomalaisten "heavy metal" yhtyeittten laulujen tekstejä voisi olla mukana. Täälä tunnetaan esim.  "nightwish" tai "him" on täällä hyvin tunettuja - sellaisen tekstin voisin itsekkin kääntää ja suomalainen versio voisi tulla vaikka levyltä.
Onko tekstejä kirjallisessa muodossa saatavila?
Suomalaisen kirjallisuuden seura, jonka keskeistoiminnot liittyvät muun muassa suomalaisen kirjallisuuden tunnetuksi tekemiseen,  tarjoaa sivuillaan osoitteessa http://www.finlit.fi/ monipuolisia kirjallisuuden hakumahdollisuuksia. Etusivun yläreunan pudotusvalikosta Fili/Kääntäminen avautuu hakulomake, johon voi pudotusvalikoista valita käännöksen kieleksi saksa ja julkaisuajaksi haluttu vuosi, esim. 2005, jolloin saa suoraan tulostettavan luettelon suomalaisen kaunokirjallisuuden kyseisen vuoden saksannoksista. Luettelosta löytyy myös antologioita.

Etusivun pudotusvalikosta kohdasta Kirjasto, löytyy tietoa seuran kirjasto- ja tietopalveluista. Suomalaisen kirjallisuuden seuran yhteystiedot ovat: Hallituskatu 1, 00170 Helsinki, puh. 0201131231, fax (09) 13123220,  SKS@FINLIT.FI

Suomalaisten heavy metal-yhtyeittten laulujen tekstejä löytyy internestistä  hakemalla Googlesta esim. hakusanoilla: lyrics nightwish. Myös sävelkokoelmista löytyy sanoituksia, esim. Nightwish Notebook, Potoska Publishing, c2005. Him-yhtyeen laulujen tekstejä löytyy esim. seuraavista sävelmäkokoelmista: Rokkivihko 2001, Love Kustannus 2001 ja The essential nü-metal playlist, London Wise c2005.
