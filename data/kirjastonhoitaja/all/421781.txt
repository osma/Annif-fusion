Pelilehdet: Suomessa on IS-Veikkaaja, johon kirjoittaa mm. Edi Pejcic, jolla on oma peliblogi. Mitkä mahtavat olla Ruotsin, Ranskan, Saksan ja Englannin vastaavat julkaisut? Maissa ilmestyy varmasti paljon vedonlyöntiin keskittyviä lehtiä? Suurimpana mielenkiinnonkohteena on jalkapallo. 

Onkohan lehdillä olemassa vastaanlaisia pelivihjeblogeja?
Ruotsista löytyy Vi Tippa-lehti (www.vitippa.com), joka vastannee eniten suomalaista Veikkaaja-lehteä. Tanskalainen www.tipsbladet.dk- sivusto kuuluu samaan sarjaan.

Useimmissa maissa vedonlyönnistä vastaavat keskenään kilpailevat yritykset, toisin kuin esim. Suomessa ja Ruotsissa, joissa pelaamisesta vastaa valtion omistama monopoliyhtiö. Siinä missä Veikkaaja-lehti taustoittaa Veikkaus Oy:n urheilupelejä, muissa maissa urheilulehdet vihjaavat useiden eri vedonvälittäjien kohteita.

Brittiläinen alan klassikko oli vuosina 1859-1998 ilmestynyt Sporting Life, joka keskittyi erityisesti sikäläisten urheiluvedonlyönnin ykköskohteisiin, hevoskilpailuihin. Lehden perinteitä jatkaa www.sportinglife.com- sivusto

Monet suuret eurooppalaiset urheilulehdet ovat viime vuosina ottaneet sivuilleen vedonlyöntivihjeet. Näin on toiminut mm. ranskalainen L´Equipe- lehti
