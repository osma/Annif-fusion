1. Saako jostain selville 1930-luvulla Elannon ravintolan ruokalistan. Voisi olla vaikka Backas tai joku muu?

2.Kauanko kesti laivamatka Helsinki Hull. Pysähdys Kööpenhaminassa 1930-luvulla.  Esim. Wellamo niminen laiva kulki reitillä. Paljonko mahtoi maksaa?
1. Elannon kansanravintoloiden ruokalista tammikuulta 1935 löytyy Hotelli-ja ravintolamuseon suomalaisen työväestön ruokakulttuuria käsittelevältä sivustolta:  

http://www.tyovaenruokailu.fi/p/ruokalat-2_2.html

Hotelli- ja ravintolamuseon sivuilla on koottu historiallisia ravintoloiden ruokalistoja, mm. 30-luvulta, mutta ravintolat eivät ilmeisestikään ole Elannon:

http://www.hotellijaravintolamuseo.fi/19

Tietoa 1930-luvun ravintoloiden ruokakulttuurista ja myös sen ajan ravintoloiden ruokalistoja löytyy myös Merja Sillanpään kirjasta Ravintolan uusi aika (1991)

2. Suomen Höyrylaiva Osakeyhtiön matkustajahöyrylaivat Arcturus ja Ilmatar liikennöivät Helsingistä Hulliin vuonna 1933 seuraavasti: laivat lähtevät Helsingistä joka tiistai, Hangossa ollaan keskivikkona iltapäivällä, Kööpenhaminaan poiketaan perjantaina ja Hulliin saavutaan sunnuntaiaamuna. Matka kesti siis noin viisi vuorokautta. (Lähde: Suomen Höyrylaiva Osakeyhtiö : 1883-1938, s. 94, 1933). 

Matkan hinnasta ei valitettavasti löytynyt tietoa. Mahtaisiko Siirtolaisuusinstituutin kautta löytyä tästä tietoa asiasta:

http://www.migrationinstitute.fi/sinst/yhteystiedot.php
