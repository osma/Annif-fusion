Monissa kasviksissa on tuoreen tutkimuksen mukaan paljon enemmän ylijäämiä torjunta- ym. aineista kuin mitä EU-normit saalisivat. Yleisimmin aineita löytyy viinirypäleistä, mutta enimmin paprikasta, jostakin oli löytynyt jäämiä 23 aineesta!
Pesen kasvikset vedessä, mutta auttaako se mitään? (esim %:ssa) Kuuma vesi ja pesuaine varmaan toimisivat , mutta  ajatus kuumista Fairy-viinirypäleistä ja paprikasta salaatissa ei viehätä.
Etsiskelin englanninkielisiä artikkeleita aiheesta. Lähes kaikissa lähteissä neuvottiin, että vesipesu juoksevassa vedessä on paras tapa päästä eroon vihannesten ja hedelmien torjunta-aineylijäämistä.

Kuoriminen kannattaa erityisesti silloin kun kyseessä on hedelmä tai vihannes, joka sitoo kuoreensa paljon torjunta-aineita. Persikat ja omenat ovat tutkimusten mukaan tässä suhteessa vaarallisimpia. Ulkomaiset omenat kannattaa siis aina kuoria. Environmental Working Groupin sivustolla on tutkimustuloksiin perustuva listaus hedelmistä/vihanneksista, jossa ensimmäisenä oleva sisältää keskimääräisesti eniten torjunta-aineita jne. Persikka pärjäsi tutkimuksessa huonoiten (sen kuorihan on hyvin pehmeä ja huokoinen). Parhaiten pärjäsivät kovakuoriset, kuten sipuli ja avokado.

Peseminen ja kuoriminenkaan ei aina auta, sillä tietyt myrkyt voivat imeytyä syvälle hedelmän lihaan. The Connecticut Agricultural Experiment Stationin sivuilla on julkaistu tutkimustuloksia hedelmien vesipesun tehokkuudesta. Tutkimuksen mukaan vesipesu on hyvin tehokas tapa vähentää torjunta-aineiden ja muiden myrkkyjen määrää, mutta tiettyihin harvalukuisiin myrkkyihin se ei tehoa. Näitä ovat tutkimuksen mukaan chlorpyrifos, bifenthrin ja vinclozolin. Lista löytyy osoitteesta: 
http://www.ct.gov/caes/cwp/view.asp?a=2815&q;=376676

Sivustossa annetaan ohjeeksi, että hedelmiä ja vihanneksia tulisi pestä juoksevan veden alla vähintään puoli minuuttia. Kuoren hankaaminen tehostaa myrkyn poistumista.

Luontaistuoteliikkeet kaupittelevat hedelmien ja vihannesten pesuaineita. Näiden todellisesta tehosta on kuitenkin vaikea sanoa mitään. Peseminen on joka tapauksessa hyödyllistä.

Lähteita:
http://www.foodnews.org/
http://www.ct.gov/caes/cwp/view.asp?a=2815&q;=376676
http://au.todaytonight.yahoo.com/article/37953/consumer/hidden-chemicals-fruit-vegetables
