Haluasin tietää mistä löytyy tietoa teatterista ja miten niihin ja tv-sarjoihin pääsee näyttelemään,tai jotain tietoa lasten/nuorten teatterin toiminnasta ja ohjaamisesta??!!
Teatterista voit hakea kirjallisuutta esim. http://www.kirjastot.fi/ -sivun tiedonhaku -osaston monihaulla tai FENNICA -tietokannasta http://fennicaw.lib.helsinki.fi/ kirjoittamalla asiasanan kohdalle jokin hakusanoista teatteri lastenteatteri harrastajateatteri. Harrastaja- ja lastenteatteria käsittelevät ainakin seuraavat kirjat:

Gate, Helene
Tehdään teatteria : ideasta valmiiksi.WSOY, 1990 . 

Sinivuori, Päivi: Esiripusta aplodeihin : opas harrastajateatteriohjaajille ja ilmaisukasvattajille, 2000 Gummerus 

Aikakauslehtiartikkeleita löytyy edellämainituilla hakusanoilla ja mahdollisesti yhdistämällä niihin lapset tai nuoret esim. ALEKSI -tietokannasta, joka on kirjastoissa käytettävissä.

Oman alueen teatteritoiminnasta ja osallistumismahdollisuuksista kannattaisi nähdäkseni kysyä kunnan kulttuuritoimistosta. Uskoisin, että myös Suomen harrastajateatteriliitto, jonka yhteystiedot löytyvät osoitteesta http://www.kolumbus.fi/harteatt/ osaisi neuvoa näyttelijäksi hakeutumisessa. Televisiosarjoihin pääsyä kannattaa varmaan tiedustella suoraan joko TV1:ltä, jonka yhteystiedot ovat

Osoite: TV1 Draama, PL 91, 00024 Yleisradio
Puhelin: (09) 1480 2480
Faksi: (09) 148 1809

tai TV2:lta, jonne voi lähettää kysymyksiä osoitteessa http://www.yle.fi/tv2draama/

Seuraavilta sivuilta löydät näyttelijäksi valmistavien oppilaitosten yhteystietoluettelot sekä edelleen oppilaitosten omat www-sivut
http://www.teatteri.org/koulu.htm

Yksi tapa ryhtyä näyttelijäksi on hakeutua teatteriin harjoittelijaksi ja tehdä näyttelijäharjoittelijasopimus. Siitä kertoo Ville Sandqvist osoitteessa 
http://www.teak.fi/teak/Teak299/4.html

Hämeenlinnan kaupunginkirjaston Makupalat -hakemistosta löytyy linkit Suomen teattereiden ja harrastajateattereiden kotisivuille http://www.makupalat.fi/teatteri.htm, joten voit itse kysyä suoraan haluamastasi teatterista, mitä mahdollisuuksia on päästä näyttelijäksi.





