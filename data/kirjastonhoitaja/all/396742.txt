Onko olemassa mitään yleispätevää ruokailu ja liikuntaopasta henkilölle, joka olisi aloittamassa kuntoilun käytännöllisesti nollasta? Tarkoitan jotain, jossa olisi selvitetty ei liian yksityiskohtaisesti (vaa'an kanssa punnitsemaan grammoja minusta kun ei ole), miten tulisi syödä, jotta keho saisi tarvittavat ravitoaineet mutta toisaalta samalla saisi vartalon kiinteytymään. Varsinkin kun medioissa tuntuu olevan suorastaan ristiriitaisi artikkeleita siitä mitä tulisi syödä. Jos vaikka ensi kesäksi pääsisi rantakuntoon - tämä kesä taitaa olla menetetty ;)
Pääkaupunkiseudun yleisten kirjastojen Helmet-tietokannasta http://www.helmet.fi voit etsiä liikuntaa ja ravitsemusta käsitteleviä kirjoja näin:
Klikkaa kohtaa sanahaku. Kirjoita hakuruutuun hakusanoiksi: 
s:liikunta and (s:ruoka or s:ravitsemus). Valitse hiirellä klikkaamalla aineistoksi kirjat. Klikkaa lopuksi Hae. Saat tulokseksi 45 viitettä. Kunkin kirjan sijaintipaikat saat selville klikkaamalla ao. kirjan nimeä.

Aiheeseen liittyen hyviltä esimerkeiltä vaikuttavat esim. 
Borg, Fogelholm, Hiilloskorpi: Liikkujan ravitsemus : teoriasta käytäntöön (2004)
ja
Hiltunen: Liikunnan iloa! : terveellisen liikunnan opas kaikenikäisille (2001).
