Haluaisin tietää, montako samanmallista,-merkkistä,-vuotista autoa on rekisterissä Suomessa, kuin itselläni. Onko sellaista julkista tilastoa jossain saatavilla? Kyseessä on yksityisen 1982 maahantuoma Ameriikan rassi.
Lähetimme kysymyksesi TraFin tietopalveluun ja sieltä vastattiin: "Ajoneuvoliikennerekisterin tilastotietoja löytyy jonkin verran kotisivuiltamme osoitteesta http://www.ake.fi/AKE/Tilastot/. 
Merkin/ mallin perusteella tehdään koko liikennekäyttöön rekisteröitynä olevasta ajoneuvokannasta kantatilasto vuoden viimeisen päivän tilanteesta vuosittain ja tästä tilastosta voidaan luovuttaa yksittäisiä tietoja puhelimitse numerosta 020 618 5100 (pvm/mpm) tai sähköpostilla osoitteesta tietopalvelu@trafi.fi.". 

Trafin verkkosivuilta ilmenee, että ajoneuvoliikennerekisteri ALR pitää sisällään tiedot mm. 5,0 miljoonasta rekisteröidystä ajoneuvosta sekä 3,5 miljoonasta voimassaolevasta ajokortista. Ajoneuvotietojen osalta rekisteri on julkinen. 

Rekisterien tietoja käytetään hyväksi mm. vakuutus- ja katsastustoiminnassa, liikenneturvallisuustutkimuksissa, tilastojen tuottamisessa sekä tietopalvelussa ja markkinoinnissa. Ajoneuvoliikennerekisterin kautta voi saada nykytietojen lisäksi myös historiatietoja ajoneuvosta. Rekisteristä on myös mahdollisuus saada yksittäiseen ajoneuvoon tai sen omistajaan liittyviä tietoja. Tiedot ovat kuitenkin maksullisia.

Overdrive.fi:n keskustelupalstalta löytyy vähän samankaltainen kysymys ja vastauksia siihen.
http://www.overdrive.fi/forum/viewtopic.php?p=1094247&sid;=55928c82add9d5b6eb40ad4b6bcc2ae3
