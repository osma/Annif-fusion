Mikä opas kotisivujen laadinnasta Internettiin on tuorein? Etsin helppokäyttöistä opasta aloittelijaa varten.
Asiaan vaikuttaa se, millä ohjelmalla kotisivut laaditaan. Ohjelmista voi lisäksi olla useita versioita. Joillakin työväenopiston kursseilla käytetään www-sivujen tekemiseen Microsoftin FrontPagea. Ohjelman käyttöön sopivia oppaita ovat esim. Jukka K. Korpelan Kotisivun tekeminen : FrontPage 2003 (Docendo, 2004) ja Tero Linjaman FrontPage 2003 : kotisivun tekeminen (Docendo, 2004). 

Monipuolisempi www-sivujen tekoon tarkoitettu ohjelma on Macromedian Dreamweaver. Dreamweaverin MX -versiosta on olemassa suomeksi esim. Miikka Lyytikäisen Dreamweaver MX 2004 (Docendo, 2004). 

Kummatkin ohjelmat ovat maksullisia. Vanhemmissa Windowsin käyttöjärjestelmissä FrontPage tuli Microsoft Office -paketin mukana.   

Hyödyllistä aihetta käsittelevää materiaalia on myös Internetissä. Tässä pari linkkiä:
http://www.internetix.ofw.fi/atk-tuki/opinnot/webjulkaisu/
http://www.cs.tut.fi/~jkorpela/webjulk/
