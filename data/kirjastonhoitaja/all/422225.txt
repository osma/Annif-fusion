Hei! 
Etsin pohjamateriaaliksi työhöni teosta, jossa hyväosainen tyttö rakastuu vähempiosaiseen poikaan, mutta tytön isä kieltää rakkauden. Osaisitteko suositella minulle jotakin tunnettua myyttiä tai klassikkokertomusta?
Kollektiivisesti täällä Kysy kirjastonhoitajalta -palvelussa voimme ehdottaa seuraavaa kolmea kertomusta: 

Arvid Järnefeltin romaani Onnelliset kertoo varakkaan kaupunkilaisperheen tyttärestä, joka rakastuu maalaispoikaan. Heidän välilleen kehittyy merkillisen jännitteinen suhde; he pyrkivät välttämään seksuaalista kontaktia ja tavoitellakseen sen sijaan henkisempiä rakkauden muotoja ja korkeampaa ihmisyyttä. Poika on Helsingissä ylioppilaana, mutta opinnoilla ei tunnu olevan päämäärää; hän opiskelee mitä haluaa miettimättä työuraa tai muuta mahdollista maallista hyötyä. Tällaista haaveilijaa ja tyhjäntoimittajaa eivät tytön vanhemmat katso hyvällä. Vastustuksesta huolimatta he kuitenkin solmivat avioliiton. Lisäksi J. R. R. Tolkienin Silmarillionissa on Berenin ja Luthienin tarina (synopsis: http://en.wikipedia.org/wiki/The_Tale_of_Beren_and_L%C3%BAthien)ja H.C.
Andersenin satu Sikopaimen saattaisi myös sopia tähän.
