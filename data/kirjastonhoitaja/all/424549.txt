Olisin kysynyt kirjaa, jossa kuvataan lapsuutta teatterin kulisseissa. Onko joku näyttelijä kuvannut tätä vaihetta esim. elämänkerrassaan? Monet näyttelijäthän ovat näin saaneet kipinän näyttelemiseen itsekin.

Tai onko peräti kaunokirjaa aiheesta kirjoitettu?
Ainakin muutamien suomalaisten teatterisukujen lapset ovat kirjoittaneet lapsuudesta teatterin maailmassa, osa kirjoista on muistelmia, osa kaunokirjallisuutta. Tällaisia ovat ainakin Annina Holmbergin Kaiku (2009), Elina Halttusen Saaressa kaikki hyvin (2009), Jotaarkka Pennasen Elämää pienempi näytelmä (2010) ja Tiina Rinteen Tanssivan tähden alla (2003).
