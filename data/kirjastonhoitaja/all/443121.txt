Hei! Lainasin joskus kirjastosta selkokielisen kirjan, jossa oli aiheina esim. homoseksuaalisuus, seurustelu, transsukupuolisuus, seksuaalinen ahdistelu ja monet muut parisuhteisiin ja seksuaalisuuteen liittyvät asiat. Kirjassa oli aika monta aiheita käsittelevää lyhyttä tarinaa, joiden yhteydessä oli tarinaan liittyviä kysymyksiä, joista voi keskustella yhdessä erilaisissa ryhmissä. Ainakin omassa kirjastossani se oli ainakin ennen aikuisten puolella selkokielisten kirjojen joukossa. Kyseessä on selvästi selkokielinen tietokirja, joka on suomenkielinen. Mikä mahtaa olla kyseisen kirjan nimi?
Etsimäsi kirja saattaisi olla Satu Hyttisen Haaveita ja haluja : selkokielisiä tarinoita seksuaalisuudesta (Kehitysvammaliitto, 2009). Kirjaan on koottu 30 lyhyttä tarinaa. Niissä kaikissa on jokin pohdiskelun aihe tai ongelma, jonka nuori ihminen voi kohdata. Kirjan tarkoituksena on auttaa keskustelemaan ihmissuhteisiin ja seksuaalisuuteen liittyvistä asioista.
