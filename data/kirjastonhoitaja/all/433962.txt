Onko kirjastosta mahdollista saada lainaan tai sitten kirjastossa luettavaksi vanhoja lehtiä. Kysessä olisi Helsingin Sanomat 24.9.2013 ja Iltalehti 14.12.2013 ja 15.12.2013. Iltalehti ei taida kuulua kirjaston valikoimiin. Jos lehteä ei saa kotiin asti, onko kirjastolla kopiokonetta, jolla tarvittaessa saa lehtiartikkelista kopion vaikkapa maksua vastaan?
Helsingin Sanomista säilytetään Joensuun seutukirjaston pääkirjastossa Lukusali Vipusessa kuluvan ja kolmen edellisen kuukauden numerot. Syyskuun numerot on valitettavasti jo poistettu. Iltalehteä kirjastoon ei tulekaan. Joensuun seutukirjaston kaikissa toimipisteissä on asiakkaiden käytettävissä Arkisto -tietokanta, joka sisältää vuodesta 1990 kuluvan päivän numero mukaan luettuna Helsingin Sanomien, Ilta-Sanomien, Taloussanomien ja Esmerkin uutisia, kirjoituksia ja artikkeleita . Niiden koko teksti on tallennettu tietokantaan, mutta kuvat puuttuvat. Lukusalin asiakastietokoneilla voi paitsi lukea myös tulostaa tietokannan tekstejä. Tulosteiden hinta on 40 senttiä / tuloste.
Itä-Suomen yliopiston Joensuun kampuskirjasto säilyttää Helsingin Sanomat siihen saakka kunnes ne korvataan mikrofilmeillä.
