Onko olemassa laki- tai muuta tekstiä, jossa kielletään piikkilangan käyttö aitana tai osana varsinaista aitaa (esim. ylin kerros aidasta on piikkilankaa).
Aiheesta tietoa kannattaa etsiä kunnan rakennusjärjestyksestä.

Maankäyttö- ja rakennuslain 14 § mukaan kunnassa tulee olla rakennusjärjestys. Rakennusjärjestyksen määräykset voivat olla erilaisia kunnan eri alueilla. Rakennusjärjestyksen määräykset voivat koskea muun muassa rakentamistapaa, aitoja ja muita rakennelmia.
http://www.finlex.fi/fi/laki/ajantasa/1999/19990132#P14

Helsingin kaupungin rakennusjärjestyksessä todetaan, että pientalotontilla lupaa ei tarvitse hakea asuinpientalotonttien välisten aitojen ja tukimuurien rakentamiseen, kun ne ovat yhteensä enintään 1,6 metriä korkeita, ja kun naapuritontin omistaja tai haltija hyväksyy niiden rakentamisen;
http://www.hel.fi/wps/wcm/connect/4c1d80004a17215784b4ec3d8d1d4668/Rakennusjarjestys.pdf?MOD=AJPERES&CACHEID;=4c1d80004a17215784b4ec3d8d1d4668

Esimerkiksi Espoon kaupungin rakennusjärjestys on tässä kohtaan yksityiskohtaisempi:
Aitaamisessa on otettava huomioon mahdolliset asemakaavamääräykset, rakentamistapaohjeet ja muu rakennettu ympäristö. Aidan tulee materiaaliltaan, korkeudeltaan, muodoltaan ja väriltään sopeutua ympäristöön. Aidasta tai istutuksista ei saa aiheutua haittaa naapurille, liikenteelle eikä kadun kunnossa- ja puhtaanapidolle, eivätkä ne saa rajoittaa näkyvyyttä liikennettä vaarantavasti.
Naapuria on kuultava, ennen kuin aita rakennetaan naapuritontin tai rakennuspaikan  rajalle.
Maankäyttö- ja rakennusasetus 62 § 1 mom. ja 82 §
http://www.espoo.fi/default.asp?path=1;28;11866;10526;38272;48826

Asiassa on syytä kääntyä asuinkunnan rakennusvalvontaviranomaisen puoleen.

Lainsäädönnöstä löytyy piikkilanka-aidasta tekstiä vain räjähdystarviketehtaan alueen aitaamisesta. 
http://www.finlex.fi/fi/laki/ajantasa/1980/19800130#P25
