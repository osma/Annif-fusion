P Mustapäältä löytyy Läkkiseppä Lindbladiin liittyvä Jouluruno, joka alkaa säkein:
Nyt joulu on, sua sauna odottaa ja sahti odottaa ja joulukinkku
käy kaapilles ja avaa rautalinkku
ja etsi paitas - oivaa aivinaa
kas Pyhä, Pyhä Maa,
on mitä poljet tänään

Muistan suuren lausujan Veikko Sinisalon jossain kertoneen runon olleen hänen lempi joulurunonsa.

Mistäpä teksti janoavaiselle ja isoavaiselle?
Hei!
Etsin runoa ensin Mustapään kootuista runoista, mutta en löytänyt. Löysin sen sitten kirjasta Lapsuuden joulu: rakkaimmat joulurunot / toim. Satu Koskimies ja Juha Virkkunen, Tammi 2005. 
Runon alkulähteeksi ilmoitettiin Koiruoho, ruusunkukka, 1947. Kootuissa runoissa sitä ei ollut, joten oletettavasi kootuissa ei ole kaikkia Mustapään runoja.
Hyvää joulua!
