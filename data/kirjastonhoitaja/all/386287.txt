Minulla on aavistus siitä, että kirjojen kaupallinen myynti on laskenut viime vuosikymmeninä. Mistä voisin löytää edes suuntaa antavia myyntitilastoja?
Suomen tilastollisesta vuosikirjasta 1999, sivulta 488, löytyvät tiedot kirjojen myynnistä kirjallisuusryhmittäin vuosina1980-1998. Kustannustoimintaa ja/tai lukijoiden kirjamieltymyksiä käsittelevät esimerkiksi seuraavat teokset, eri vuosikymmeniltä: Niemi, Juhani, Suomalaisten suosikkikirjat, 1997; Vapaa-aika numeroina 2 -- Kirjojen ja lehtien lukeminen, kirjastossa käyminen/Mirja Liikkonen...et.al., 1993; Eskola, Katarina, Suomalaiset kirjanlukijoina, 1979; Stockman, Doris, Kirja Suomessa - tekijöistä lukijaan - kirja-alan tukitoimet ja kehittäminen,2000; Mielihyvää kirjallisuudesta - suomalainen kirjakulttuuri tänään, 1993; Jokinen, Kimmo, ostajat, lukijat, arvioijat, tukijat - lukijoiden ja kriitikoiden kirjallisuus suuren muuton jälkeisessä Suomessa, 1987. Lisää kirjallisuutta aiheesta löytyy asiasanoilla ' tilastot, vuosikirjat, Suomi, lukutottumukset, kaunokirjallisuus, kirjat, myynti, kustannustoiminta, kirjatuotanto ' mm.pääkaupunkiseudun kokoelmatietokannasta Plussasta.
