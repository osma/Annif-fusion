Hei hyvä kirjastonhoitaja!
Kerro jotain hyviä taikausko kirjoja,lykyn avaimen,vuotuisen ajantiedon ja taikauskot kirjojen lisäksi.Kirjojen pitäisi olla samanlaisia kuin lykyn avain 999 vanhaa taikaa ja uskomusta,koska se oli erittäin hyvä kirja.Kiitos paljon ja vastaa pian!
Kätevin tapa löytää nopeasti kirjoja määrätystä aiheesta on käyttää ns. asiasanahakua. Kirjastojen luetteloijat kuvailevat kirjan sisällön asiasanoilla, esimerkiksi mainisemasi Lykyn avain on kuvailtu sanoilla  KANSANUSKO USKOMUKSET TAIKAUSKO ENTEET. Muita hyviä sanoja voisi olla TAIAT LOITSUT. Tee haku näin: Internetissä Helsingin kaupunginkirjaston aineistotietokanta on osoitteessa http://www.libplussa.fi/ , klikkaa asiasana-haku ja kirjoita laatikkoon haluamiasi sanoja (esim. taikausko taiat) - saat esille aihetta käsittelevät kirjat, vaikkapa Ari Turusen Pahan merkit, eli, taikauskoisten tapojen tarina (1997) tai Stefan Bechtelin Hyvän onnen kirja (1998).     
