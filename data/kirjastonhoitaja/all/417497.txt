Hei,

haluaisin tietää, onko Lauri Pohjanpään runoa "Soihdunkantajat" käännetty koskaan englanniksi. Ja jos on, niin mistähän sen löytäisi...

Kiitos!
Harmillista kyllä, Lauri Pohjanpään tuotantoa ei ilmeisestikään ole lainkaan käännetty englanniksi. Suomalaisen Kirjallisuuden Seura on tallentanut suhteellisen kattavasti suomalaisen kirjallisuuden käännöksiä erityiseen tietokantaan. Mutta tietokannan vanhemman version mukaan Pohjanpäätä on käännetty ainoastaan ruotsiksi. Uusia käännöksiä ei ole tehty. 

Unescon kansainvälinen käännöstietokanta tai Lahden kaupunginkirjaston runotietokanta eivät nekään tunne Pohjanpäätä englannin kielellä.

SKS:n ylläpitämä käännöstietokanta:
#link::c4c2ab72-2db5-464c-bfe3-b925f2ee6657::http://dbgw.finlit.fi/fili/kaan.php::linkend# (vanhempi versio, jota ei enää päivitetä)
http://dbgw.finlit.fi/kaannokset/ (uudempi versio)

Unescon Index translationum:
http://databases.unesco.org/xtrans/xtra-form.shtml 

Lahden kaupunginkirjaston Linkki maailman runouteen:
http://runotietokanta.kaupunginkirjasto.lahti.fi/ (runojen haku)
http://runotietokanta.kaupunginkirjasto.lahti.fi/Links.aspx (muita runolinkkejä, myös käännöksiin)
