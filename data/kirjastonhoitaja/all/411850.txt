Hyvä vastannaottaja.
En tiedä onko tämä paikka tarkoitettu seuraavan tyyppiseen tiedonhakuun. Mutta tässä kysymykseni: Etsin kirjan nimeä ja tekijää. Teoksessa kaksi vanhaa (intiaani-) naista jätetään talven selkään keskenään kuolemaan/selviytymään, muu joukko jatkaa matkaa. Naiset selviävät, he ovat älykkäitä, viisaita ja itseeänkunnioittavia. Kyseessä on käänetty teos, jossa oli enintään sata sivua ja luin sitä korkeintaan viisi vuotta sitten.
Kyseessä lienee kirja "Kaksi vanhaa naista : Alaskan intiaanien legenda petoksesta, rohkeudesta ja selviytymisestä". Tekijä Velma Wallis. Alkuteos: Two old women.
Kysy kirjastonhoitajalta -palvelussa voi hyvin kysyä kaunokirjallisuuteen liittyviä kysymyksiä. Jos kysyjä haluaa olla vastaisuudessa kirjoja etsiessään oma-aloitteinen , suosittelen ROMA-tietokantaa internetissä.
http://www.pori.fi/kirjasto/roma/
ROMA on Erkki Salon kokoama n. 12 000 viitettä sisältävä kaunokirjallisuuden viitetietokanta. Roma sisältää sekä kotimaista että käännöskirjallisuutta. Jokainen kirja on kuvailtu kirjan sisältöön liittyvillä asiasanoilla (esim. merirosvot tai 1600-luku). Tietokanta sisältää ennen vuotta 1996 julkaistuja teoksia. Lisää ohjeita ROMA:n sivulla.
