Miten saisin Järnefeltin säveltämän Kehtolauluun laulun sanat Aulikki Oksasen runoilemana. Sävel on koskettanut aina ja erikoisesti sen jälkeen kun serkkuni soitti sen isäni hautajaisissa. Aulikki Oksasen runoutta olen seurannut kymmeniä vuosi. Miten olenkaan ohittanut sen uutisen, että tämän on Johanna Rusanen jo pari vuotta sitten laulanut levylle. Kyyneleet kuivuvat vähitellen useamman kerran laulaen.
Tämä runo alkaa sanoin "Tummuu yö, vain tuuli vaeltaa / Vie kauas maailmaan tie myrskyinen". Runon nimi on Hopeinen laulu. Se on julkaistu Aulikki Oksasen runokokoelmassa Kolmas sisar (Siltala, 2011). 

Rusasen levystä kirjoitettiin sen julkaisuaikaan Ylen sivulla: http://yle.fi/uutiset/sibeliuksen_valse_triste_ja_jarnefeltin_kehtolaulu_soivat_nyt_myos_lauluteksteina/6114137

Samaa tekstiä on tiedusteltu tällä palstalla aikaisemminkin: http://www2.kirjastot.fi/fi-FI/kysy/arkistohaku/kysymys/?ID=fd5a863a-9897-48f6-911a-525d3ffd1ba2
