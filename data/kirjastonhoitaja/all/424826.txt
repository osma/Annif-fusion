Hei, kysyisin kirjastoalan pätevyyteen johtavasta koulutuksesta ja erityisesti ulkomailla suoritetusta maisterin tutkinnosta.

Hyväksytäänkö Suomessa yleisen kirjaston ja/tai tieteellisen kirjaston kirjastonhoitajan tai informaatikon tehtäviin englantilaisessa yliopistossa tutkinnon suorittanut? Esim. Master of Arts, Information Studies.

Yliopistot mainostavat opintoja mm. seuraavasti:
"The course is formally accredited by the Chartered Institute of Library and Information Professionals in the UK (CILIP) and recognised by the American Library Association as an equivalent to masters programs in the United States."

Vastaako englantilainen tutkinto Suomessa suoritettua informaatiotutkimuksen maisteritutkintoa? Kelpaako englantilainen informaatioalan tutkinto suomalaisen kirjaston ylempiin tehväviin?

Kiitoksia avustanne!
Lain mukaan ”ulkomailla suoritetut korkeakouluopinnot tuottavat julkiseen virkaan tai toimeen saman kelpoisuuden kuin virkaan tai toimeen vaadittavat Suomessa suoritettavat korkeakouluopinnot, jos nämä opinnot on tämän lain nojalla tehdyssä päätöksessä rinnastettu toisiinsa.”

Rinnastamista on haettava, eli ”hakijan on toimitettava Opetushallitukselle hakemuksen käsittelyä varten tarpeelliset selvitykset suorittamistaan opinnoista virallisesti oikeaksi todistettuina jäljennöksinä”.

Tekstit ovat laista ulkomailla suoritettujen korkeakouluopintojen tuottamasta virkakelpoisuudesta. Se löytyy kokonaisuudessaan Finlexin sivuilta:

http://www.finlex.fi/fi/laki/ajantasa/1986/19860531

Tietoa hakemisesta ja hakemuslomake löytyvät Opetushallituksen sivuilta:

http://www.oph.fi/koulutus_ja_tutkinnot/tutkintojen_tunnustaminen/opetushallituksen_paatokset

Paketti kirjastoalan pätevyysvaatimuksista ja koulutusmahdollisuuksista Suomessa löytyy kirjastot.fi-sivuilta:

http://www.kirjastot.fi/fi-FI/kirjastoala/opiskelu/
