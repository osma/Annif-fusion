Minulla on 2 kuukauden ikäinen pieni vauva ja haluamme matkustaa Tukholmaan risteilylle (14 tuntia). Hänellä ei ole vielä Suomen viisumia ja nyt haluan tietää tarvitseko hän tämän viisumin, jos me matkustamme.
Ilmeisesti ette ole Suomen kansalaisia? Mikä on lapsenne kansalaisuus? Viisumin tarve toiseen Pohjoismaahan matkustettaessa riippuu mm. kansalaisuudesta. 

Yleensä muiden kuin EU-maiden kansalaiset tarvitsevat viisumin matkustaessaan Ruotsiin ja muihin Schengen-alueen maihin. Lista maista joiden kansalaiset tarvitsevat viisumin matkustaessaan Ruotsiin löytyy Internetistä pdf-tiedostona osoitteesta: http://www.regeringen.se/content/1/c6/09/19/34/ba7008e1.pdf
Muiden kuin ao. listalla mainittujen maiden kansalaiset saavat matkustaa Ruotsiin ja muihin Schengen-maihin ilman viisumia. 

Yleensä yhteen Schengen-maahan matkustamiseen saatu viisumi oikeuttaa matkustamaan myös muihin Schengen-maihin. Siis Suomeen saatu matkustusviisumi riittää myös Ruotsiin matkustamisen.

Lisätietoja Suomen viisumikäytännöistä suomeksi Internet-sivuilla: 
http://www.migri.fi/netcomm/content.asp?path=8,2471
http://www.formin.fi/public/default.aspx?nodeid=15698&contentlan;=1&culture;=fi-FI
ja Ruotsin viisumikäytännöistä (englannin tai ruotsin kielellä) Internetissä: http://www.migrationsverket.se/

Lisätietoja voi kysellä esim. matkatoimistoista, maahanmuuttovirastosta ( http://www.migri.fi/ ) tai lähetystöistä.
