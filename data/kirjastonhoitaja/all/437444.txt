Mikä Anton Tsehovin novelli: kertoo paaston ajasta Moskovassa tai jossakin muussa kaupungissa Venäjällä. Varakas kauppias on leskimies ja tarkka paaston noudattaja, mutta hänen keittiössään palvelusväki kurillaan paistaa kalan voissa tai jossakin muussa kielletyssä rasvassa. Kauppias nauttii kala-aterian lopuksi yrttiteetä?
Aivan kuvaustasi vastaavaa ei löytynyt. Tsehovin novellissa Koteloitunut ihminen on katkelma, jossa kerrotaan Belikov-nimisestä miehestä näin:

"Paaston noudattaminen on terveydelle haitallista, mutta liharuokiakaan ei voi syödä, sillä ihmiset saattaisivat ruveta 
puhumaan, että Belikov ei noudata paastoja, ja siksi 
hän söi voissa paistettua kuhaa - se ei ollut varsinaista paastoruokaa, mutta eihän sitä voinut sanoa liharuoaksikaan.  
Naispalvelijaa hän ei ottanut pelosta, että hänestä 
voitaisiin ajatella pahaa, vaan piti Afanasi-kokkia, kuusissakymmenissä olevaa juoppoa ja puolihöperöä ukkoa, 
joka oli joskus ollut sotilaspalvelijana ja tällöin oppinut miten 
kuten valmistamaan ruokaa." (Tsehov, Anton : Valitut novellit 2.- 1963. s. 238-239.)

Kokoelma kokkausten kuvauksista venäläisessä kirjallisuudessa löytyy Luutii-yhteisöblogista. Niiden joukosta löytyy useampikin Tsehovin novelli, mutta ei etsimäsi kaltaista:

https://pynttari.wordpress.com/2015/02/01/ruoka-ja-venalainen-kirjallisuus/
