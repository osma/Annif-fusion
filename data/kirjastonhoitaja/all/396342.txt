Haluaisin tietoa kirjailijasta nimeltä Jane Ayres kirjaesitelmää varten.
Jane Ayres tuntuu olevan kovin salaperäinen kirjoittaja, koska hänestä ei löydy tietoa sen enempää Internetistä kuin nuortenkirjailijahakemistoistakaan.
Saattaa myös olla, että nimi on salanimi, jonka takana piilottelee useampikin kirjoittaja.

Kirjastomme lasten ja nuortenosaston asiantuntevat kirjastonhoitajat kertoivat myös, ettei valitettavasti kaikista sarjakirjailijoista todellakaan ole olemassa suomenkielisiä lähteitä. 

Ulkomaisten kirjakauppojen ja kustantajien luetteloista (esim. www. amazon.com ja Global Books In Print) selvisi, että Ayresin englanninkieliset kirjat ovat loppuunmyytyjä eikä häneltä ole ilmestynyt vuosiin mitään uutta.

Suomessa hänen kustantajansa on ollut Karisto eikä kustantajan sivuiltakaan löytynyt tietoja hänestä.
Kustantajan yhteystiedot löytyvät sivulta http://www.karisto.fi/portal/suomi/kustannusliike/yhteystiedot/ 

Ayresiltä on suomennettu seuraavat teokset :
Salaperäiset ponit (1993)
Myllyn aavehevonen (1994)
Ongelmia ponitilalla (1995)
Villin hevosen saari (1995)
Kadonneet ponit (1997)
Paluu villin hevosen saarelle (197)
Hevospartio (1998)
Keskiyön hevonen (1999)
Lahjahevonen (1999)
Ponitallin uusi vuosi (1999)
Nouse ratsaille Jan (1999)
Pulmallinen poni (2000)
Peto hevoseksi (2001)
Kilpahevonen katoaa (2001)
Myrskyn silmässä (2001)


Sivulta http://www.tampere.fi/kirjasto/lapset/hevonen.htm löydät tiedon mihin sarjaan mikin yllämainittu teos kuuluu.

Lehtiartikkelihakemistoista (Aamulehti ja Aleksi)ei myöskään löydy kirja-arvosteluja tai haastatteluja.



