Työpaikallamme on ollut sisäilmaongelmaa ja nyt on muutto tulossa. Meillä on pieni kirjasto, joka aiheuttaa herkemmille ihmisille oireilua. Voiko jossain testata kirjoja homeen varalta?
Työterveyslaitoksen ohje siivoukseen ja irtaimiston puhdistukseen (sisältäen mm. kirjojen käsittelyn) kosteus- ja homevauriokorjausten jälkeen löytyy osoitteesta:

http://www.ttl.fi/fi/tyoymparisto/sisailma_ja_sisaymparisto/tyokalut/Documents/Homeettomaksi%20siivous%20ja%20irtaimiston%20puhdistus.pdf

Turun kaupungin ympäristötoimialan ympäristöterveydenhuolto on myös julkaissut internetissä ohjeen irtaimiston käsittelystä homevaurioiden korjauksen yhteydessä. Ohjeesta löytyy neuvoja myös kirjojen käsittelyyn.

Irtaimiston käsittely homevaurioiden korjauksen yhteydessä:
http://www.turku.fi/sites/default/files/atoms/files//irtaimiston_kasittely_homevaurioiden_korjauksen_yhteydessa.pdf

Kannattaa kuitenkin olla yhteydessä vielä johonkin asiantuntijatahoon ja tiedustella tarkemmin irtaimiston tutkimisesta.

Helsingin kaupungin asumisterveysneuvonta palvelee puhelimitse asumisterveyteen liittyvissä kysymyksissä (sisäilma-, kosteus-, home- ja melu) ti 09-15, ma, ke-to 09-12 puh. 09 310 15000.

Hengitysliiton sisäilma- ja korjausneuvontapuhelimessa korjausneuvojat neuvovat maksutta homevaurioihin, ilmanvaihto-ongelmiin, rakentamiseen ja muihin sisäilma-asioihin liittyvissä kysymyksissä ma–to klo 9-15 puh. 020 757 5181.
Hengitysliitto – Mistä apua: http://www.hengitysliitto.fi/fi/sisailma/mista-apua

Asumisterveysliiton sivuilta löytyy kosteus- ja mikrobivaurioituneen irtaimiston puhdistamisohje sekä  yhteydenottolomake kysymyksiä varten.
Kosteus- ja mikrobivaurioituneen irtaimiston puhdistamisohje: http://asumisterveysliitto.fi/pages/sisaeilmaneuvonta/sisaeilmaongelmat/home--ja-kosteusvaurioituneen-asunnon-irtaimiston-puhdistusohje.php 
Yhteydenottolomake: http://asumisterveysliitto.fi/pages/homeongelma---kysy.php

Pääkaupunkiseudun Helmet-tietokannasta löytyy mm. seuraavat julkaisut aiheeseen liittyen:

Kosteus- ja homevaurioituneen rakennuksen korjaus (Ympäristöministeriö)

Asumisterveysohje: asuntojen ja muiden oleskelutilojen fysikaaliset, kemialliset ja mikrobiologiset tekijät (Sosiaali- ja terveysministeriö)

Asumisterveysopas: Sosiaali- ja terveysministeriön Asumisterveysohjeen (STM:n oppaita 2003:1) soveltamisopas (Sosiaali- ja terveysministeriö)

Lisää kirjallisuutta voi hakea esimerkiksi asiasanoilla: home, sisäilma, korjausrakentaminen, homevauriot.
