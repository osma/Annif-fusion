Hei!

Etsin kirjallisuutta, artikkeleita ja verkkomateriaalia ikääntyneisiin kohdistuvasta lähisuhdeväkivallasta. Omien hakujeni perusteella en juurikaan löytänyt kirjoja, joten olisiko teillä vinkata joitain teoksia?
Fennicasta Suomen kansallisbibliografista löytyi muutamia teoksia asiasanoilla vanhukset ja perheväkivalta. https://fennica.linneanet.fi/vwebv/searchAdvanced .
Esimerkkejä:
- Perttu, Sirkka: Perheväkivalta auttamistyössä : opas ammattihenkilöstölle, 1999. Julkaisija Ensi- ja turvakotien liitto, 1999
- Vanhuksiin kohdistuvaan väkivaltaan ja siitä ilmoittamiseen liittyvät asenteet : tutkimusraportti. Ensi- ja turvakotien liitto, 1998.
- Serpola, Leena: Ikäihmisten kaltoinkohtelun ehkäisy -projekti 2003-2005 : loppuraportti. Helsinki : Suvanto, 2006.

Palkitun Suvanto-hankkeen sivusto: http://www.suvantory.fi/ 
Ensi- ja turvakotien liiton julkaisu: http://www.ensijaturvakotienliitto.fi/liitto/julkaisut/vanhuksiin_kohdistuvaan_vakivalt/ 

Uudempia tutkimuksia on Internetissä, esimerkiksi http://scholar.google.fi/ . Muutama esimerkki asiasanoilla, vanhukset lähisuhdeväkivalta löytyneistä:
- Ronkainen Tiina, Ropponen Satu: Lähisuhdeväkivaltaan puuttumisen vastuu. Pro gradu -tutkielma, Jyväskylän yliopisto, 2012 https://jyx.jyu.fi/dspace/handle/123456789/38363 
- Kylänpää, Eva: Hoitajien valmiudet kaltoinkohtelun tunnistamiseen ja siihen puuttumiseen vanhuspsykiatrian yksikössä. Satakunnan ammattikorkeakoulu, 2014. https://www.theseus.fi/handle/10024/86639

Kuntiin on myös tehty ohjeistuksia. Kajaanin ammattikorkeakoulussa on julkaistu: Lämsä Suvi: Pimeydestä valoa kohti - Toimintamalli ikäihmisen kaltoinkohteluun puuttumiseksi Kuusamon perusturvassa, 2009. http://www.theseus.fi/handle/10024/20999 

Lehtiartikkeleita voi katsoa mm.  useissa kirjastoissa käytössäolevasta Aleksi-tietokannasta. Sanoilla ikääntyneet lähisuhdeväkivalta Aleksi löysi yhdeksän artikkelia, esimerkiksi:
- Serpola Kaivo-Oja Leena: Kun vanhusta kohdellaan kaltoin, Diakonia 2013:1, s. 38-39
- Lehtinen Essi: Suvanto-ryhmä palkittiin, Enska 2014:2
http://www.e-julkaisu.fi/enska/2014/02/ 
- Valkonen Leena: Ikäihmisten kaltoinkohtelu on arvioitua yleisempää, Vanhustyö 2009: 6, s. 20-22. Samassa lehdessä saman tekijän artikkeli: Kaltoinkohtelua ei saa sietää, s. 24
- Korva-Perämäki Minna: Kätketyt äänet ja Juuri-hanke : iäkkäiden turvaksi kaivataan vanhustensuojelulakeja. Vanhustyö 2014:5, s. 20-22
