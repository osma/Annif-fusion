Etsin Jack Londonin tarinaa, jossa päähenkilö raahautuu nälissään Kanadan erämaassa kohti rannikkoa, saa matkalla syödäkseen vain marjoja ja sairaan suden verta. Hän pääsee lopulta laivaan ja siellä häntä hoitavat ihmiset huomaavat, että hän varmuuden vuoksi kätkee näkkileipiä patjan sisään - jos taas tulisi nälkä, niin pitää olla varautunut.
Kyseiset tapahtumat ovat Jack Londonin kertomuksesta Love of Life, joka löytyy  http://translate.google.fi/translate?hl=fi&sl;=fi&tl;=en&u;=http%3A%2F%2Fwww.jacklondons.net%2Floveoflife.html Heikki Kaskimiehen suomennos Rakkaus elämään löytyy Love kirjojen kustantamasta vuonna 1980 ilmestyneestä kokoelmasta Rakkaus elämään -novelleja Alaskasta, joka sisältää kymmenen Londonin Alaska-aiheista novellia uusina suomennoksina. Tauno Kopran suomennos tarinasta on nimeltään Elämän voima ja sisältyy Londonin kertomusten kokoelmaan Pohjolan harharetkeläisiä - suuria seikkailuja Pohjan perillä, joka on ilmestynyt 1924 kustannusosakeyhtiö Kansanvallan kustantamana.
