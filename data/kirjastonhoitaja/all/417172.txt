Tahtoisin tietää rakkaus taioista??? Uskaltaako niitä tehdä ja missä olisi hyvä ohje ns. rituaalin suorittamiseen?
Olen ajautunut siihen tilanteeseen etten enää keksinyt muuta.
Rakkauteen liittyviä taikoja ja kansanperinnettä käsitellään muun muassa seuraavissa kirjoissa:

Kansanviisauden aarrearkku : sananparsia, tarinoita, kaskuja ja uskomuksia menneisyydestä nykyaikaan
Oikotie onneen : nuoren naisen ennustuskirja
Myth and mentality : studies in folklore and popular thought
Amor, genus & familia : kirjoituksia kansanperinteestä

Mainitsemaasi wiccalaisuutta käsitteleviä kirjoja ovat esimerkiksi:

Mitä wicca on?
Lady Sheba: Lady Sheban varjojen kirja
West: Wiccan käsikirja : johdatus wiccan saloihin
Cunningham: Wicca : opas wiccan harjoittajalle

Löysin myös Internet-sivun, jossa käsitellään wiccalaisuuden yhteydessä mm. magian keinoin aiheutettua rakastumista. Sen osoite on http://www.angelfire.com/weird2/pinklootus/wicca.html

Kirjastonhoitaja toivottaa onnea, mutta muistuttaa, että tämän pidemmälle valtuuteni vaikuttaa kenenkään rakkauselämään eivät ulotu. En voi ottaa kantaa siihen, uskaltaako taikoja tehdä enkä etenkään vastaa niiden seurauksista. Toivottavasti löydät ehdottamistani lähteistä tarvitsemasi tiedon!
