Mistä saadaan tieto kuinka monta ihmistä katsoo jotakin ohjelmaa telkkarista?
Television katsojalukuja mitataan ns. mittaritutkimuksella, jota Finnpanel Oy tekee muun muassa Yleisradion, MTV:n ja Nelonen Median toimeksiannosta.
 
Tutkimus tehdään kotitalouksien televisiovastaanottimiin asennettavilla mittareilla, joilla tutkimukseen osallistuvien talouksien television katselua pystytään mittaamaan elektronisesti sekunti sekunnilta. Tutkimukseen valitaan satunnaisesti 1100 taloutta niin, että ne edustavat TV-talouksia Suomessa. Yhteensä tutkimukseen valitaan noin 2300 henkilöä. 

Tutkimuksen piirissä olevan perheen kaikkien televisiovastaanottimien yhteyteen asennetaan mittarit, jotka rekisteröivät jokaisen perheenjäsenen TV-käytön ympäri vuorokauden. Mittaria ohjataan kaukosäätimellä, jossa kullakin perheenjäsenellä on oma tunnusnäppäimensä. Mittarilla saadaan sekunnin tarkkuudella tiedot katsotusta kanavasta sekä siitä, ketkä perheenjäsenistä katsovat televisiota.  Tv-mittariin vuorokauden aikana tallentunut siirtyy joka yö Finnpaneliin. 

Tv-ohjelmasta lasketaan keskikatsojamäärä, joka saadaan laskemalla kerätystä katsojamäärätiedoista ohjelman minuuttiyleisöjen keskiarvo. Virhemarginaali tutkimustuloksissa on ±2 %-yksikköä.
 
Finnpanel Oy:n sivuilta voi lukea lisää mittaamisen teknisistä ja laskennallisista yksityiskohdista. Sieltä löytyvät myös tutkimuksien tulokset.

https://www.finnpanel.fi/tv_qa.php#57
https://www.finnpanel.fi/tv.php
https://www.finnpanel.fi/
