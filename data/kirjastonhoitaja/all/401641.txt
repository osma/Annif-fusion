Etsin kirjaa, jossa on kaskuja eri teollisuuden alojen edustajien ja tutkijoiden (ilmeisesti tieteellis-teknisessä yhteistyössä) kommelluksista Neuvostoliitossa. Graafisen teollisuuden ja tutkimuksen alalta on tämäntapaisia juttuja: Joku neukkuisäntä arvioi:  Matti Sutinen ajattelee, Risto Helavaara puhuu, mutta Olavi Perilä sekä ajettelee että puhuu. Ilmeisesti mainittu porukka oli menossa Moskovasta Kiovaan ja välillä levättiin piknikillä. Vodkalaseja oli varattu vain vieraille ja pääisännälle. Muut saivat olla kuivin suin.

Yhdessä kaskussa oltiin ilmeisesti menossa Tallinnaan, jonka satamassa Olli Perilä esitteli itsensä.  Opas tai tulkki ei oikein ymmärtänyt ja selitti: Perillä? Kyllä te olette nyt perillä.
Kaipaamasi teos lienee 	Moskovitsit eli Idänkaupan iloiset tuulet / toim. Matti Pajula [Espoo] : Weilin + Göös,  1979. Kirjaa on vielä saatavilla muutamissa pääkaupunkiseudun yleisissä kirjastoissa (http://www.helmet.fi/).
