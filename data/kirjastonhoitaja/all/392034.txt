Teemme opinnäytetyönä tutkimusta matkailuyrityksen työilmapiiristä ja työtyytyväisyydestä. Mitä tutkimuksia aiheesta on aikaisemmin tehty ja löytyykö myös matkailualalta vastaavia tutkimuksia?
Yliopistokirjastojen yhteistietokannasta Lindasta löytyy seuraavanlaisia viitteitä:
-Karilainen, Eija Satakuntalaisten matkatoimistovirkailijoiden työtyytyväisyys tarkasteltuna kuuden työtyytyväisyyskomponentin, elämänkaaren ja työuran vaiheiden pohjalta : erikoistyö / Eija Karilainen [Pori] : Satakunnan ammattikorkeakoulu, 1996
-Cullen, Noel C. Team power : managing human resources in the hospitality industry / Noel C. Cullen Upper Saddle River (NJ) : Prentice Hall, 2001
-Rauhala, Annaleena Työtyytyväisyyteen vaikuttavat tekijät ja esimiehen vaikuttamismahdollisuudet : työtyytyväisyys Porin Cityherkussa : erikoistyö /  Annaleena Rauhala [Pori] : Satakunnan ammattikorkeakoulu, 1996 
-Laukkanen, Marika Työilmapiiri ravintola-alalla : opinnäytetyö / Marika Laukkanen [Pori] : Satakunnan ammattikorkeakoulu, 2001

Suomalaisista lehtiartikkelitietokannoista Aleksista ja Artosta löytyy kyllä runsaasti työilmapiiriä ja työtyytyväisyyttä käsitteleviä viitteitä, ei kuitenkaan mitään suoranaisesti matkailualaan liittyviä. Samoin matkailualaa käsitteleviä artikkeleja on paljon, mutta niiden otsikoissa ei suoraan mainita työilmapiiriä tms. Näitä artikkeleja on yhteensä niin paljon, ettei niitä kannata kopioida tähän, varsinkaan kun suurin osa niistä ei varmaankaan ole teidän aiheeseenne liittyviä. Teidän kannattaisi kuitenkin itse selata nuo artikkelien otsikot läpi; jotkin niistä saattavat osoittautua hyödyllisiksi. Artoa ja Aleksia pääsette tutkimaan omassa lähikirjastossanne.

Ulkomainen artikkelitietokanta Ebsco kannattaa myös tutkia, mikäli myös ulkomailla tehdyt tutkimukset kiinnostavat. Ebscosta löytyy esim. seuraava:
Title: It Takes a Team. Subject(s): INDUSTRIAL management -- New York (State); TZELL Travel Specialists (Company)  Source: Travel Agent, 04/10/2000, Vol. 299 Issue 4, p22, 2p, 2c                  Author(s):  SanFilippo, Michele  Abstract: Focuses on the industrial management strategy of Tzell Travel Specialists, a travel agency in New York. Provision of rewards and treats for employees as formula for business success; Motivation for employees by giving a fun environment; Impact of work environment on the performance of employees. 
Ebscoa tutkiessanne voitte käyttää hakusanoina vaikkapa sellaisia kuin "travel agencies" tai "travel agents", "management", "working conditions" jne. Myös Ebsco on käytettävissä lähimmässä kirjastossa.

Suosittelisin myös ottamaan yhteyttä Matkailun edistämiskeskukseen (MEK), jonka yhteystiedot löytyvät osoitteesta http://www.mek.fi
