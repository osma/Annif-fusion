Terve,

Osaisitteko kertoa, voiko voittoa tavoittelematon kulttuuriosuuskunta perustaa oman kirjaston, jonka aineisto olisi lainattavissa osuuskunnan jäsenten ja asiakkaiden käyttöön? Kyseessä on kahvila, jonka tiloihin kirjahylly tulisi ja jonka aineistosta olisi kyse. Mietin tätä asiaa muun muassa tekijänoikeuksien ja laillisuuden kannalta. Aineisto on alun perin saatu lahjoituksena, eikä ajatuksena olisi ostaa uusia kirjoja kokoelmiin. Myöhemmin asiakkaat voisivat lahjoittaa kirjoja kahvilan kokoelmaan.
Lainsäädännöllistä estettä oman kirjaston perustamiselle ei ole. Osuuskuunnan sääntöihin tulee tällöin kirjata kirjastotoiminta osuuskunnan toimialaksi. Osuuskuntalain löydät Finlexistä: http://www.finlex.fi/fi/laki/ajantasa/2001/20011488?search%5Btype%5D=pika&search;%5Bpika%5D=osuuskuntalaki

Tekijänoikeuslaki ei estä teosten lainaamista, Finlexistä voi tarkistaa mitä tekijänoikeuslaissa sanotaan asian tiimoilta: http://www.finlex.fi/fi/laki/ajantasa/1961/19610404?search%5Btype%5D=pika&search;%5Bpika%5D=tekij%C3%A4noikeus

Erityisesti kannattaa huomioida, että oikeus lainata ei koske elokuvateoksia ja tietokoneohjelmia. Niiden kohdalla asiasta pitää erikseen sopia teoksen oikeuksien haltijan kanssa.
