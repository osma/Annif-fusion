Onko Aleksandr Blokin runoutta käännetty suomeksi. Kiitos!
Venäläisen runoilijan Aleksandr Blokin (1880 – 1921) runoutta on suomennettu jonkin verran. Blokin runojen suomennoksia voi lukea seuraavista teoksista.
 
Runon pursi : maailmankirjallisuuden kertovaa runoutta (toim ja suom. Yrjö Jylhä, WSOY, 1934)
Maailmankirjallisuuden kultainen kirja 5 : slaavilaisten kirjallisuuksien kultainen kirja (toim. K.V.Trast, WSOY, 1936) 
Venäjän runotar : valikoima venäläistä lyriikkaa (Kiparsky, V. ; Viljanen, Lauri, Otava, 1946)
Helikonin lähde : maailmanlyriikan suomennoksia (suom. Lauri Viljanen, WSOY, 1951)
20 Neuvostoliiton runoilijaa (suom Armas Äikiä, Valtion kustannusliike, 1960)
Neuvostolyriikkaa. 1 / toim. Natalia Baschmakoff, Pekka Pesonen, Raija Rymin ; suom. Anna-Maija Raittila, Pentti Saaritsa. (Tammi, 1975)
Parus : morskaja tematika v poezii na četyrëh jazykah = Puri : mereluulet neljas keeles = Purje : merirunoutta neljällä kielellä. (toim Beekman, Vladimir ; Dudin, Mihail ; Huldén, Lars ; Laitinen, Kai, Otava, 1980)
Kutsut minua nimeltä : uskonnollista runoutta 1900-luvun Euroopassa (toim. ja suom. Anna-Maija Raittila, Kirjapaja, 1981) 
Jyrinkoski, Yrjö: Runomuistelmat : ohjelmistoa 20 vuoden ajalta, (Wellin + Göös, 1981)
Hirvisaari, Laila: Elämäni runot (Otava, 2009)  
Kulttuurivihkojen numerossa 1980 ; nro 7 on Matti Rossin suomennos kolmesta Blokin runosta (Tuiskusää, Suopappi ja Viulujen äänet )

Kaikki edellä mainitut teokset löytyvät HelMet-kirjastojen kokoelmista. Kulttuurivihkojen numero 7/1980 on Pasilan kirjaston kirjavarastossa, mutta numeroa ei saa kotilainaan.

Lahden kirjaston runoviitetietokannasta voit hakea listan Blokin suomennetuista runoista. Lista aukeaa helposti hakemalla runoilijan nimellä. Tiedoissa on yleensä mainittu runon alkukielisen nimen lisäksi runon alkusäkeet suomeksi ja alkukielellä sekä kääntäjä- ja julkaisutiedot. Viitetietokantaan pääset alla olevasta linkistä.

Lähteet:
http://runotietokanta.kaupunginkirjasto.lahti.fi/
http://fi.wikipedia.org/wiki/Aleksandr_Blok
http://www.helmet.fi/fi-FI
