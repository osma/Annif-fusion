Löytyykö mistään eri kulttuurien juomatavoista tai alkoholin käytöstä kirjallisuutta vapaana?
Seuraavista teoksista löytyy tietoja eri kulttuurien juomatavoista:

Bengtsson, Niklas: Viini ja uskonnot. Helsinki : Helsinki University Press, 1998.
Teoksessa kuvataan mm. miten kristinusko, juutalaisuus ja Islam on suhtautunut ja suhtautuu viinin nauttimiseen.

Heinimäki, Jaakko: Harrasta viiniä : makuja ja tarinoita, pulloja ja pyhimyksiä. Helsinki : Kirjapaja, 2001.
Teos sisältää kristinuskon ja juutalaisuuden näkemyksiä viinistä raamatun ajasta nykypäivään.

Johnson, Hugh : Viinin tarina. Helsinki : Otava, 1990
Laaja kuvaus viinin historiasta kivikaudelta meidän päiviimme

Turunen, Ari: Humalan henki, eli, Juomatapojen tarina. Jyväskylä : Atena, 1999 
Perehdyttää mm. alkoholiin liittyviin käyttäytymissääntöihin, tapoihin ja rituaaleihin.

Sarjassa kulttuureja ja käyttäytymistä ( Aasia, Amerikka ja Australia, Eurooppa, Lähi-Itä ja Afrikka) on kunkin maan kohdalla kerrottu, miten kyseisessä maassa suhtaudutaan mm. alkoholin käyttöön.

Kyseiset teokset ovat hyllyssä useassa Helsingin kaupunginkirjaston kirjastoissa. Teosten saatavuutta voit katsoa pääkaupunkiseudun yleisten kirjastojen HelMet –tietokannasta osoitteesta http://www.helmet.fi/
