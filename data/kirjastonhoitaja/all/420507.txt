Pitääkö kaikista painojulkaisuista lähettää yksi tai useampia kopioita johonkin arkistoon? Sellainen lakihan oli joskus. Onko se vielä voimassa? Pitääkö pienen yhdistyksen jäsenlehti lähettää sinne? Entä 13 hengen kokoisen suvun vaiheista tehty omakustanne?
Kaikista kotimaisista painotuotteista, ääntä, kuvaa tai tekstiä sisältävistä tallenteista sekä verkkoaineistoista lähetetään maksuttomat kappaleet Kansalliskirjastolle. Kansalliskirjaston oikeus vapaakappaleisiin perustuu Lakiin kulttuuriaineistojen tallettamisesta ja säilyttämisestä. Kirjoja Kansalliskirjastoon lähetetään kuusi kappaletta, samoin jäsenlehtiä. Suomessa vapaakappaleiden lähettämisestä Kansalliskirjastolle vastaa tuotteen valmistaja, kuten kirjapaino. Ulkomailla valmistettujen kotimaiseen levitykseen tarkoitettujen painotuotteiden ja tallenteiden luovutusvelvollisuus kuuluu julkaisijalle tai maahantuojalle.


Lisätietoja:
http://www.kansalliskirjasto.fi/julkaisuala/vapaakappaleet.html
