Haluaisin saada selville onko seuraavaasta aihealueesta tehty tutkimuksia tai kirjoitettu artikkeleita: WAP ==> missä penetraatio on suurinta tai kovassa kasvussa (mukaan myös Eurooppa), palvelua tarjoavat operaattorit, palvelujen tarjoajat
Etsittäessä hakusanalla ' wap '  yliopistokirjastojen yhteistietokannasta LINDAsta tai kotimaisesta artikkeliviitetietokannasta ARTOsta ei löydy suoraan wapin markkinointiin, myyntiin tai wapia kehittelevien yritysten kilpailutilanteisiin liittyviä viitteitä. Olen tulkinnut käyttämäsi sanan ' penetraatio ' tässä yhteydessä tarkoittavan edellä mainitsemiani asioita. Löydetyistä viitteistä mainitsen seuraavat kaksi: Nousiainen, Ilkka: Teleoperaattorit valmiita wap-kisaan, julkaisussa : Johtoporras: kohdistettua käyttötietoa päättäjille, Helsinki: Esto Press, 1999 ja Hautala, Kimmo: Mobiilitietopalvelut : suomalaisten matkaviestinoperaattoreiden WAP-palvelut keväällä 2000/ Kimmo Hautala, Manu Herna, Leena Reimavuo, Espoo, 2000. 
Tietotekniikan Palveluliiton, TIPALin, tilastotiedoista voit etsiä tietoa aiheestasi. Internetosoitteet ovat http://www.tipal.fi/tilakehy.htm  ja  http://www.tipal.fi/tipe.htm . TIPAL ylläpitää tilastoja atk-toimialojen kehityksestä, alan yleisestä kehityksestä sekä jäsenyritysten kasvuluvuista, liikevaihdosta, henkilöstömääristä ja viennistä. Kansainvälisiä tilastotietoja vastaavilta aloilta löytyy esimerkiksi osoitteesta  http://www.itu.int./ti/industryoverview/index.htm , joka on ITUn ( International Telecommunication Union) tilastotietoja sisältävien sivujen osoite. 
