Hei, ketkähän suomalaiset artistit ovat levyttäneet Leonard Cohenin kappaleita suomeksi? Tiedän, että ainakin Hector ja Turkka Mali ovat kappaleita suomentaneet ja esittäneet, mutta miltä albumeilta näitä löytyy? Entä muilta artisteilta?
Fono-äänitietokannan (#link::aef9d7f7-bb0e-4cc1-8cd8-f7aaf861d15a::http://www.fono.fi::linkend#) mukaan Leonard Cohenin tuotantoa ovat levyttäneet suomeksi seuraavat artistit.

Ahola, Jarkko: Halleluja (Hallelujah) albumilla Suojelusenkeli, 2014
Esko, Matti: Halleluja (Hallelujah); Oon sun mies (I'm your man), molemmat albumilla Halleluja, 2010
Hannele: Tanssi loppuun rakkauden (Dance me to the end of love) albumilla Huippuiskelmät, 1985
Hector: Halleluja (Hallelujah) albumilla Kultaiset lehdet, 1995; Suzanne (Suzanne) singlenä v. 1972, sittemmin useilla eri kokoelmilla, mm. Hectobox, 2005
Jansson, Jari: Tanssin loppuun rakkauden (Dance me to the end of love) singlellä Tanssin loppuun rakkauden, 2013
Kansa, Tapani: Salaisuudessain (In my secret life) albumilla Salaisuudessain, 2002 
Kaunisto, Pasi: Tanssi loppuun rakkauden (Dance me to the end of love) singlenä v. 1985
Kiviharju, Pietari: Partisaani (Partisan) albumilla Paratiisi odottaa, 2013
Marion: Tanssi loppuun rakkauden (Dance me to the end of love) albumilla Hän lähtee tanssiin, 1995 
Meurman, Kristian: Halleluja (Hallelujah) albumilla Ensiaskeleet, 2007
Neuvonen, Kiti: Ensin napataan Oulu, sit kaapataan Porvoo (First we take Manhattan) albumilla Minä rakastan sinua kuunkierron verran, 1987 
Oivanen, Olli: Tanssi loppuun rakkauden (Dance me to the end of love) albumilla Hittikimara - kotimaiset, 1985
Perttu, Tapani: En hoitoo saa (Ain't no cure for love), Halleluja (Hallelujah), Oon sun mies (I'm your man), Tämä valssi (Take this waltz) albumilla Tanssi elämän tanssi, 1988
Pietiäinen, Sanna:  En hoitoo saa (Ain't no cure for love) albumilla Ihanaa elämää, 2003
Raitanen, Jukka: Tämä valssi (Take this waltz) singlenä v. 1987
Tapio, Kari: Tanssi loppuun rakkauden (Dance me to the end of love) useilla eri kokoelmilla, mm. Lauluja rakkaudesta, 2006
Telenius, Vera: Tanssi loppuun rakkauden (Dance me to the end of love) albumilla Tanssi loppuun rakkauden, 1985
Turo's Heavy Gentlemen: Uutismies (First we take Manhattan) albumilla Rock'n'rollia Gee-pisteestä, 2003
Valli, Jorma: Salaisuudessain (In my secret life) singlenä v. 2010
Vepsä, Kari: Halleluja (Hallelujah) albumilla Elämästä kiitos, 2016
Åttopojat: Tanssi loppuun rakkauden (Dance me to the end of love), Rakkauden rohto (Ain't no cure for love) albumilla Karheimmat rakkauslaulut, 2005

Kappaleita on julkaistu mainittujen albumien lisäksi erilaisilla kokoelmilla. Tarkempia tietoja näistä sekä esim. suomenkielisten sanoitusten tekijöistä löytää Fonosta laittamalla tarkennetussa haussa (#link::aef9d7f7-bb0e-4cc1-8cd8-f7aaf861d15a::http://www.fono.fi::linkend#/LaajennettuHaku.aspx?culture=fi) ehdoiksi Leonard Cohenin säveltäjänä ja suomen esityskielenä.
