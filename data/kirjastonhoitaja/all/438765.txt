Mikä kirjain on ë ja miten se lausutaan? Esimerkiksi sukunimi Brontë
Ë-kirjain, joka on siis diakriittisellä merkillä, tremalla,  varustettu e, esiintyy useissa kielissä. Euroopassa sitä käytetään esimerkiksi ranskan, hollannin ja albanian kielissä. Kirjaimellä on hiukan erilainen tehtävä eri kielissä. Yleensä treemalla merkitty kirjain tarkoittaa, että ääntiöllä on oma arvonsa, eikä se tavalliseen tapaan sulaudu toiseen äänteeseen

Mainitsemasi englannin kielen ë voi merkitä e:tä, joka muuten jäisi ääntymättä. Näin tapahtuu juuri esimerkiksi nimessä Brontë. Se voi myös merkitä vokaalien jakautumista eri tavuihin (esim. reëntry).

Ranskan kielessä ë merkitsee sitä, että e lausutaan erikseen edeltävästä vokaalista (Noël=No-el), ei siis diftongina.


http://public.oed.com/how-to-use-the-oed/key-to-pronunciation/
https://en.wikipedia.org/wiki/%C3%8B
Uusi sivistyssanakirja (Otava, 2000)
