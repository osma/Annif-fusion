Miten haetaan pääkaupunkiseudulla oppisopimuspaikkaa kirjastosta? Minne on otettava yhteyttä / lähetettävä hakemus (käytäntö sekä kunnallisten että muiden kirjastojen osalta)?
Mitään yhtenäistä käytäntöä ei liene olemassa, sillä yhteisestä kirjastojärjestelmästä huolimatta pääkaupunkiseudun kirjastojen henkilöstöhallinto on jokaisen kaupungin oma asia. Yleinen nyrkkisääntö on ottaa yhteyttä kunkin kaupunginkirjaston ns. henkilöstöjohtajaan tai sellaisen puuttuessa suurten kirjastoyksiköiden johtajiin. Heillä on normaalisti paras tieto siitä, mikä on oppisopimuskuvio kyseisessä kaupungissa kysymyshetkellä (se muuttuu koko ajan) ja miten kannattaa edetä.

En tunne tieteellisten kirjastojen käytäntöjä, mutta uskoisin em. nyrkkisäännön pätevän myös sillä puolella.

Siihen kannattaa varautua, että oppisopimustilanne voi olla myös hyvin huono eli ettei minkäänlaista hakua ole päällä. Mutta asian saa selville vain ottamalla yhteyttä henkilöstöasioita hoitaviin työntekijöihin kussakin kaupungissa erikseen.

Heikki Poroila
HelMet-musiikkivarasto
