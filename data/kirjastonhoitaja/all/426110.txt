Haluan pudottaa painoani, mutta minulla on ongelma. En saa juosta polveni takia. Olen vasta 18-vuotias ja painan kutakuinkin 71 kg (Olen 174 cm pitkä). Mitä lajia voisin yksin harrastaa ja pudottaa painoani?
Tällaista asiaa pitää ehdottomasti kysyä lääkäriltä tai muulta terveydenhuollon ammattilaiselta ja varmistaa, mitä liikuntaa polvesi kestää.

Netistä löytyy joitakin sivuja, joissa on mainittu polvivaivaiselle sopiviksi lajeiksi uinti/vesiliikunta ja kävely/sauvakävely. Kyseessä voi kuitenkin olla aivan erilaiset polvivammat kuin sinulla, joten kysy lääkäriltä mikä laji sinulle sopii. 

Suomen Reumaliiton nettisivulla sanotaan, että "Veden kantava voima, noste, tukee ja helpottaa liikesuorituksia ja säästää niveliä. Toisaalta veden vastustava voima parantaa lihasvoimaa. Vedessä kävely ja hölkkääminen parantavat kestävyysominaisuuksia tehokkaasti." 
Ja sauvakävelystä: "Sauvakävelyssä painoa siirretään käsille, jolloin alaraajojen kuormitus pienenee huomattavasti. Sauvat tasapainottavat ja vauhdittavat kävelyä. Ne lisäävät myös kävelyharjoittelun tehoa jopa 20 %. Sauvakävely sopii kaiken ikäisille ja kokoisille kävelijöille."

http://www.reumaliitto.fi/reuma-aapinen/hyva_tietaa/reumataudit_ja_liikunta/

Tohtori-nettisivustolla sanotaan uinnista, että "Uinti kuluttaa tunnissa 1460-3350 kJ / 350-800 kcal, helpottaa painonhallintaa, kehittää sydän- ja verenkiertoelimistöä, parantaa kolesterolipitoisuuksia ja sokerinsietoa. Sopii useimmille, ylipainoisille yksi turvallisimmista ja parhaimmista lajeista, rasvakerros kelluttaa ja lämmittää."
Kävelystä: "Kävely kuluttaa tunnissa 840-2090 kJ / 200-500 kcal, helpottaa painonhallintaa, parantaan kolesterolipitoisuuksia ja sokerinsietoa, vanhuksilla tärkeä lihaksiston ja luuston terveyden säilyttäjä, arkiliikunnan perusmuoto, kehittää terveyskuntoa. Helppoa ja halpaa, rasittaa painavan henkilön polvia ja nilkkoja vähemmän kuin hölkkä."
http://www.tohtori.fi/?page=0253702&id;=9665954

http://hyvaterveys.fi/artikkelit/Polvi-kivuttomaksi/747/?c=Liikunta

http://hyvaterveys.fi/artikkelit/Liikkeelle-vamman-j%C3%A4lkeen/1018/
