Hei!
Olen jo 16.5.2011 tehnyt hankintaehdotuksen Alfamerin kustantamasta (Alfamer tuotekoodi:H2055) "Korjauskäsikirja Suzuki GSX-R750, GSX-R1100(85-92), GSX600,750 ja 1100F. Tuolloin informaatikkonne ilmoitti sähköpostiini, että kirja tilataan Turun Kaupunginkirjastoon, ja lupasi ilmoittaa minulle sen saapumisesta, jolloin tein myös varauksen. Olen sen jälkeen kysellyt ko.kirjasta useasti, mutta viimeiseen neljään viikkoon en ole saanut vastausta lainkaan. Saisiko sen vielä lisäksi toimitettua joko Naantalin, tai mielellään Kaarinan pääkirjastoon?
Aineiston kaari hankintaehdotuksesta lainattavaksi kirjaksi on monivaiheinen prosessi, jossa on mukana monta työntekijää ja toimipistettä. Hankintaehdotukset käsittelee aihealueesta vastaava kirjastonhoitaja. Hän toimittaa hankittavaksi valitut ehdotukset hankintaosastolle. Sieltä tiedot siirtyvät niille toimittajille, joiden kautta Turun kaupunginkirjaston aineisto hankintaan. Kirjojen hankintapaikat kilpailutetaan lain edellyttämällä tavalla säännöllisin väliajoin. Kun aineisto aikanaan saapuu kirjakaupasta kirjastoon, se käsitellään lainauskuntoon. Se esimerkiksi luetteloidaan, tarroitetaan ja liitetään aineistorekisteriin. Viivytykset yhdessä ketjun osassa viivyttävät koko prosessia Varattu aineisto käsitellään nopeasti sen tultua kirjastoon, mutta välillä kirjan saaminen kirjakaupasta kirjastoon vie paljon aikaa.

Vaski-kirjastoilla on yhteinen varausjono. Minkä tahansa Vaski-kirjaston kirjan voi varata toiseen Vaski-kirjastoon. Varauksen yhteydessä tulee asettaa noutopaikaksi haluttu Vaski-kirjasto. Naantali kuuluu Vaski-kirjastoihin, Kaarina on liittymässä mukaan joulukuussa 2011.
