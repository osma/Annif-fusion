Hei!

Olemme viettämässä IP-kerhon kanssa Ikäihmisten viikkoa. Haluaisimme näyttää/lukea lapsille vanhanajan elämästä ja vanhasta Helsingistä.

Olisiko teillä jokin kirja/DVD-levy mielessä, joka meidän kannattaisi lainata?

Olemme viettämässä myös suvaitsevaisuus viikkoa, olisiko siihen teillä ehdottaa jotain DVD-elokuvaa?

Kiitos!
Entisajan lapsuudesta Helsingissä eri vuosikymmeninä kerrotaan Maija Larmolan kirjoittamassa ja Leena Lumpeen kuvittamassa lasten tietokirjasarjassa Kukkalan kortteli :
Kukkulan kortteli, kaupungin kaksi vuosisataa
Kesätukka ja muita juttuja Kukkulan korttelista
Monosukka ja muita juttuja Kukkulan  korttelista
Jenkkikassi ja muita juttuja Kukkulan korttelista
Tiikerihevonen ja muita juttuja Kukkulan korttelista

Irmeli Sandman-Liliuksen lastenkirja Muukalaiskadun satuja   sijoittuu 1940-luvun Helsinkiin.Elisabeth Ahon tyttökirjassa Aadan aikaikkuna Aada pääsee 1960-luvulle.

Jalmari Finnen Kiljusen herrasväki seikkailee Helsingissä ainakin tarinassa Kiljuset Helsingissä. HelMet-kirjastoista löytyy myös dvd:nä 1981 valmistunutta  lastenelokuvaa Kiljusen herrasväki, mutta voi olla, että tapahtumaympäristö on siinä modernisoitu 1980-luvulle.
 
Kotimainen lastenelokuva Pelikaanimies voisi  sopia suvaitsevaisuusteemaanne.

Kirjojen ja elokuvien saatavuustiedot löydät pääkaupunkiseudun kirjastojen HelMet-tietokannasta,
osoitteesta www.helmet.fi
