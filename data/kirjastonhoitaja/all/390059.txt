löytyykö tutkimuksia mielenterveyskuntoutujan kokemuksista avoidosta
Mielenterveyspotilaiden kuntoutumisesta avohoidossa löytyy sekä kirjallisuutta että aikakauslehtiartikkeleita. Aivan suoraan työhönne liittyvää aineistoa,  jossa asiaa tarkasteltaisiin potilaan näkökulmasta, sen sijaan on vaikea löytää. Toisaalta teidän kannattaa kahlata aineistoa läpi hyödyllisten lähdeviitteiden ja vinkkien toivossa. 
 Suomen yliopistokirjastojen yhteistietokanta Lindasta löytyy tiedot mm. seuraavista teoksista:
 1) Leppänen, Jorma: "Mistä eheyttä mielen maisemiin? : tutkimus psykiatristen pitkäaikaispotilaiden selviytymisestä avohoidosta Kajaanissa." 1997. ISBN 951-800-243-6.
 2) Nikkonen, Merja: "Piiriltä siviiliin : etnografinen tutkimus hoitamisesta psykiatristen pitkäaikaispotilaiden avohoitovalmennuksessa ja valmennettujen potilaiden elämäntavasta mielisairaalan ulkopuolella."  Väitöskirja : Oulun yliopisto, 1996. ISBN 951-42-4299-8
3) Kekki, Sirpa: "Elämän askelmia : mielenterveyskuntoutujan kokemuksia selviytymisestä sairauden ja säästöjen kurimuksessa : Laajakosken sairaalan asumisvalmennusosastolta uloskirjoitettujen potilaiden kokemuksia asumisvalmennusosastosta ja pärjäämisestä avohoidossa."  Kotka, 2000.  ISBN 951-820-006-8 .
4) Sundqvist, Seppo: "Avohoidossa olevien entisten mielisairaalapotilaiden adaptoituminen yhteiskuntaan : Sopimusvuori kuntouttajana". Tampere, 1994.
5) Vesanen, Pirjo: "Hullunkirjoista talonkirjoihin : selvitys laitos- ja avohoitopotilaiden asumisolosuhteista". Sosiaali- ja terveyshallitus, 1991. ISBN 951-47-5547-2.
6) Lassila, Antero: "Psykiatrinen hoidontarve ja tarpeenmukainen hoito : tutkimus psykiatristen pitkäaikaissairaiden avohoidossa esiintyvästä hoidontarpeesta, sen määräytymisestä sekä tarpeenmukaisen hoidon ja kiuntoutuksen palveluista". Väitöskirja : Oulun yliopisto, 1998. ISBN 951-42-4787-6
7) Suni, Arja: "Psykiatristen asuntolapotilaiden sosiaaliset taidot ja selviytyminen päivittäisistä toiminnoista : tutkimus Etelä-Haagan asuntolan asukkaista" . Pro gradu-tutkielmat / Helsingin yliopisto, 1991. 
Linda-tietokantaa voitte  käyttää kirjastojen työasemilla.  Em. teokset löytyivät käyttämällä asiasanayhdistelmää "psykiatriset potilaat" and "kuntoutus" and "avohoito".  Samalla yhdistelmällä voitte etsiä aikakauslehtiviitteitä Aleksi- ja  Arto-tietokannoista.  Esim. Aleksista näyttää löytyvän 29 artikkelia, joista useimmilla lienee relevanssia lopputyönne kannalta. 
Linda-tietokanta sisältää teoksia, joita on yliopistokirjastoissa eri puolilla maata.  Ellette löydä niitä Pääkaupunkiseudulta, voitte pyytää niitä kaukolainaksi lähikirjastonne kautta.
Myös Pääkaupunkiseudun yleisten kirjastojen yhteistietokanta Plussa, osoite http//www.libplussa.fi sisältää tiedot muutamista teoksista, jotka saattavat olla työnne kannalta oleellisia. Esim. "Sairaalasta yhteiskuntaan--seurantatutkimus sairaalasta kotiuttamisen vaikutuksista skitsofreniapotilaan elämään ja hoitotilanteeseen" / Raimo K.R. Salokangas.  Stakes, 2000.  ISBN 951-33-0969-X.     
 

