Hei!

Muistan omasta lapsuudestani kirjan, jonka haluaisin lukea tyttärelleni. (Hän on nyt neljävuotias.) En kuitenkaan löydä tätä kirjaa esim. Helmet.fi:n hakutavoilla. 

Kyse oli kuvitetusta Ilias ja Odysseia -teoksesta lapsille. Katselin sitä itse kirjastossa 1970-luvulla. Kirja oli pitkänomainen ja muistutti ulkoisesti Lasten kultainen Kalevala -sarjaa. Helmet.fi:n tiedot eivät sisällä kuvaa kirjasta ja sivumäärien perusteella mikään löytämistäni ei vaikuttaisi olevan sama.

Uusi, Arto Kivimäen Odysseia -teos on nelivuotiaalle vielä liian laaja.

Vastauksesta kiitollisena
HelMetistä tuli seuraavanlaisia tuloksia, kun haki lastenaneistosta (mukana kyllä aikuisten aineistoa jostain syystä):
http://www.helmet.fi/search*fin/X?SEARCH=homeros&searchscope;=1&m;=&l;=&b;=&Da;=&Db;=&Submit.x;=0&Submit.y;=0

Muutama kirja siellä näyttäisi olevan aikaisempaa tuotantoa ja samat kaksi kirjaa löytyvät Fennicastakin tarkemmin tiedoin luetteloituna:
https://fennica.linneanet.fi/cgi-bin/Pwebrecon.cgi?Search_Arg=Ilias+ja+Odysseia&SL;=None&Search;_Code=TALL&PID;=U_NK0qzipf81UZfWHJw_5_fpNCFz&SEQ;=20100122110431&CNT;=25&HIST;=1

Kummassakin on kuvia. Toinen on vuodelta 1959 ja 88-sivuinen ja toinen puolestaan vuodelta 1974 ja 150-sivuinen Tam tam -kirjoihin kuuluva teos.
