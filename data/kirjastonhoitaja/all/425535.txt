Teen näytelmää Anni Polvasta kouluun pitäisi näihin kysymyksiin tietää juttuja. Milloin Anni on syntynyt ja milloin kuollut? Mistä maasta Anni on kotoisin? Mitä Annin elämästä voisi kertoa? Minkä nimisiä kirjoja Anni on kirjoittanut esim.? Millaisia Annin kirjat ovat kunpa joku vastasi ja Tosi pian!!!
Anni Polva syntyi 6.1.1915 Pietarissa. Lapsuutensa ja nuoruutensa hän vietti Tampereella, ja sittemmin hän asui Turussa. Hän kuoli 23.7.2003. Parhaiten Anni Polva tunnetaan Tiina-sarjasta, ja sen lisäksi hän on kirjoittanut monia muita lasten- ja nuortenkirjoja sekä kymmeniä romanttisia viihderomaaneja aikuisille.  

Luettelon kaikista Anni Polvan julkaisemista kirjoista sekä tietoja hänen elämästään löydät esim. kustantaja Kariston sivuilta osoitteessa http://www.karisto.fi/portal/suomi/kustannusliike/kirjailijat/?aid=41&action;=kirjailija ja kirjasta Kotimaisia lasten- ja nuortenkirjailijoita (Kirjastopalvelu oy 1995). Anni Polva on kirjoittanut myös muistelmateoksia, joissa hän kertoo elämästään: Kun olin pieni (1986), Hyvästi lapsuus (1987) ja Elettiin kotirintamalla... (1981).
