Olen tämän palvelun uusi käyttäjä ja kysyn että miten voisin varata kirjoja? Onko jossain lista varattavista kirjoista?
Kaikki Joensuun seutukirjaston Jokunen-aineistorekisterissä olevat lainattavat aineistot ovat varattavissa internetin kautta. Tarvitset kirjastokorttisi numeron ja tunnuksen, jonka saat henkilökohtaisesti kirjastosta. Aineistorekisteri löytyy osoitteesta: http://jokunen.jns.fi/?formid=form2 . Siellä on erilaisia hakutapoja, joilla voit aineistoa esim. kirjoja etsiä, yksinkertaisin tekijä- tai nimekehaku kirjan tekijän tai nimen mukaan. Rekisteriä voi selailla ilman tunnuksiakin, mutta varaamiseen ja omien lainojen itse uusintaan tarvitaan mainitsemani tunnukset. Varaus kohdistuu myös paikalla olevaan aineistoon ja samalla koko seutukirjaston aineistoon. Noutopaikaksi voit valita tietysti sitten sen kirjaston, mistä varatun kirjan haet, ja voit halutessasi saada noutoilmoitukset varatusta kirjasta tekstiviestillä tai s-postilla. Erillinen uutuushaku on myös käytössä.

Jos sinulla on nämä ns. "intro-active"-tunnukset, voit myös tehdä pysyviä hakuja antamillasi rajauksilla ja muodostaa omia "kirjahyllyjä".
