Etsin teoksia jotka kuvaisivat mahdollisimman tarkkaan 60-70 -lukujen vaihteen "taistolaista" aikaa, porvareiden ja vasemmistolaisten ajattelun välistä ristiriitaa. Mitä ihmiset ajattelivat tuolloin, mitä/miten he puhuivat - muistelmia, päiväkirjoja, tuosta ajanjaksosta kertovia romaaneja on siis hakusessa.
Jyväskylän kaupunginkirjaston kokoelmasta löytyy asiasanalla "taistolaisuus" neljä kaunokirjallista teosta luokasta 84.2. 
Mäkelä, Hannu: Pelin henki: love/40 - erään ottelun tarina 
Snellman, Anja: Paratiisin kartta 
Bruun, Staffan: Bailut barrikadeilla 
Honkasalo, Laura: Sinun lapsesi eivät ole sinun. Yhdistelmällä asiasanat "taistolaisuus" ja "porvari-" viitteitä ei löydy. Koska vanhempaa kaunokirjallisuutta ei ole asiasanoitettu, saattaa viitteitä löytyä enemmänkin.
Roma-tietokanta sisältää viitteitä kaunokirjallisuudesta ennen vuotta 1996 ja ne on asiasanoitettu. Yhdistelmällä taistol* porvar* löytyivät mm. seuraavat kirjat: 
Vartti, Riitta: Nuoruuden yliopistot 
Rintala, Paavo: Porvari Punaisella torilla 
Nevalainen, Ahti: Porvarin marssi 
Suominen, Tapani: Sarvikuonojen aika. 
Edelliset ovat myös Jyväskylän kaupunginkirjaston kokoelmassa.

Katso http://www.pori.fi/kirjasto/romauusi/index.php

Mielipidelehtiä (esim. Tiedonantaja ja Ylioppilaslehti) neuvoisin kysymään Jyväskylän yliopiston kirjastosta. Aiheeseen liittyvää kirjallisuutta saattaisi kaupunginkirjaston kokoelmasta olla: 
Suomen lehdistön historia 
Väisänen, Pekka: Vallan varjossa: Poliittisten toimittajien historiaa 1960-luvulta 1990-luvulle
Eskola, Antti: Suomi sulo Pohjola

Kokouspöytäkirjoja ei kirjastolla ole, mutta niitä voi tiedustella Maakunta-arkistosta tai kaupunginarkistosta. 

Katso myös http://www.kansanarkisto.fi
