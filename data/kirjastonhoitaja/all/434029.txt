Onko Nora Roberts kirjoittanut novelleja tai muita lyhytromaaneja jotka voisi luokittaa novelliksi? Suomeksi tai englanniksi. Löysin yhden mutta luokitellaanko se novelliksi: The Quinns Christmas?
Nora Roberts on kirjoittanut joitakin novelleja (short story) sekä pienoisromaaneja (novella). Robertsilla on omia novellikokoelmia ja joitakin hänen novelleistaan on julkaistu yhteiskokoelmassa toisten kirjailijoiden kanssa. Nora Robertsin novelleja tai pienoisromaaneja ei ole suomennettu.

Robertsin tuotanto, siis myös novellit ja pienoisromaanit löytyvät hänen teosluettelostaan, joka avautuu alla olevasta linkistä. Myös kansainvälisestä kirjastotietokannasta Robertsin novellit löytyvät kirjailijan nimellä ja hakusanalla ”short stories”.

Esimerkiksi pääkaupunkiseudun HelMet-kirjastoista on saatavana Robertsin novelleja sisältävät kokoelmat Christmas magic, Spellbound & Ever after, Under summer skies, The magic of home, The gift ja Moon shadows (viimeksi mainitussa mukana myös muita kirjailijoita). Teokset ovat tilattavissa kaukolainoiksi.

The Quinns Christmas on määritelty novelliksi.

Lähteet:
http://en.wikipedia.org/wiki/Nora_Roberts_bibliography
http://www.worldcat.org/
http://www.examiner.com/article/title-list-of-nora-roberts-short-fiction
http://www.noraroberts.com/freebies/quinnschristmas.php
