Mistähän löytäisin iskelmän suosikkilistat vuodesta 1975 eteenpäin?
Olettaen, että kysymyksessä tarkoitetaan nimenomaan Suomessa ilmestynyttä iskelmämusiikkia paras lähdeteos taitaa edelleen olla Juha Lassilan tutkimus Mitä Suomi Soittaa? : hittilistat 1954-1987 (1990), josta pitäisi löytyä tarkat listat ko. vuosilta. Jatkoa teokseen ei ole ilmestynyt, eikä menneiden vuosien suosikkilistoja tunnu löytyvän koottuina painetussa muodossa eikä Internetin kautta. 
  Eri tahothan kokoavat erilaisia hittilistoja ; YLE:n TOP40 on ns. virallinen lista, joka pitää sisällään kuitenkin pääasiassa muuta kuin iskelmää. Ohjelman lista-arkisto http://www.yle.fi/top40/arkisto.shtml ulottuu vuoteen 1995. Iskelmäradioasemien verkkosivuilla on niinikään iskelmien suosikkilistoja. Kyseessä ovat kuitenkin tämän päivän iskelmähitit.
http://www.iskelma.net/
http://www.969.nic.fi/
  Discopress Oy julkaisee Hitit-lehteä, joka sisältää myös erilaisia listoja. Discopressin toimittamat hittilistat löytyvät myös verkosta osoittessa 
http://www.hitit.fi/charts.php
Hyötyä voisi olla myös seuraavista teoksista :
Suomi soi. 1 : Tanssilavoilta tangomarkkinoille. 2004.
Bagh, Peter von : Iskelmän kultainen kirja. 1986.
Todennäköisesti ensi vuonna ilmestyy Suomi soi -sarjan neljäs osa, Suuri suomalainen listakirja.
