Pistänkin teille aika pahan kyssärin. Kun kelloja siirretään talviaikaan ja sinä yönä tekee kellon mukaan 12h töitä (klo 19 - 07). Kuitenkin kun kelloja siirretään niin tuleekin tehty' 13h töitä. Saako tuosta ylimääräisestä tunnista yölisät ja sunnuntailisät ja ylityökorvauksen?
Määräykset työajasta, palkasta ja muista korvauksista löytyvät kunkin alan työehtosopimuksista. Mahdollisesti asioista voidaan sopia myös työntekijä ja työnantajapuolen liittojen välisissä neuvotteluissa.
Yleissitovat työehtosopimukset löytyvät Finlexistä
http://www.finlex.fi/fi/viranomaiset/tyoehto/

Työtuomioistuimessa on vuonna 1987 annettu seuraava aiheeseen liittyvä ratkaisu. (TT:1987-13)
"Vastalauseena sille, että työnantaja oli kieltäytynyt maksamasta ylityökorvausta talviaikaan siirtymisen yhteydessä tehtäväksi määrätyltä yhdeksänneltä työtunnilta, olivat työntekijät poistuneet työpaikalta kahdeksan tunnin työskentelyn jälkeen, minkä johdosta tehdas oli jouduttu ajamaan alas. Työstä poistuminen oli kohdistunut työtaistelutoimenpiteenä työehtosopimuksen ylityökorvauksia koskeviin määräyksiin. Vaikka ammattiosasto oli vastuussa tästä työrauhavelvollisuuden rikkomisesta, ammattiosasto jätetty hyvityssakkoon tuomitsematta. (Ään.)

Ratkaisun perusteluissa todetaan muun muassa:
"Liittojen välisessä neuvottelussa on myöhemmin sovittu, että niissä työvuoroissa, joissa ei kesäaikaan siirryttäessä ollut tehty 7 tunnin pituista iltavuoroa mutta talviaikaan siirryttäessä oli tehty 9 tunnin pituinen vuoro, maksettiin yhdeksänneltä tunnilta palkka ylityöstä."
 
Ratkaisu kokonaisuudessaan: http://www.finlex.fi/fi/oikeus/tt/1987/19870013

Euroopan parlamentin ja neuvoston direktiivi 2000/84/EY, 
kesäaikasäännöksistä 
http://eur-lex.europa.eu/LexUriServ/LexUriServ.do?uri=CELEX:32000L0084:FI:NOT
