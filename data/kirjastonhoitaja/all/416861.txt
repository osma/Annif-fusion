Mistähän löytäisin Itä-Suomen murteella kirjoitettuja kirjailijoiden romaaneja, jotka on käännetty ruotsin kielelle?
Itämurteisiin kuuluvat savolaismurteet ja kaakkoismurteet, joiden alue käsittää Kainuun, Pohjois- ja Etelä-Karjalan, Pohjois- ja Etelä-Savon: http://fi.wikipedia.org/wiki/It%C3%A4murteet . 
Syntyjään itäsuomalaisia kirjailijoita, jotka käyttävät ainakin kirjan henkilöiden puherepliikeissä itämurretta ja kirjan tapahtumat sijoittuvat Itä-Suomeen löytyy joitakin. 

Näistä ainakin seuraavat on käännetty ruotsiksi:
Aho, Juhani: Rautatie. 1.p. 1884 (Järnvägen)
Huovinen, Veikko: Havukka-ahon ajattelija. 1952 (Konsta)
  "               Hamsterit. 1957 (Hamstrare)
  "               Lampaansyöjät. 1970 (Fårätarna)
Lehtonen, Joel: Putkinotko. 1.p. 1920. (ilmestyi aluksi kaksiosaisena)
(ruotsiksi 1935 Ödemarkens barn; 1973 Putkinotko : berättelsen om...)
Pulkkinen, Matti: Ja pesäpuu itki. 1977 (Och den granen grät)
Tikka, Eeva: Hiljainen kesä. 1979 (Den stilla sommaren)

Käännöstietokannasta voit tarkistaa, milloin on käännetty ja mitä käännöksiä kirjailijoilla on: #link::c4c2ab72-2db5-464c-bfe3-b925f2ee6657::http://dbgw.finlit.fi/fili/kaan.php::linkend# ja täältä: http://dbgw.finlit.fi/kaannokset/ .
