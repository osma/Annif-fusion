Mikä on portfolio? Mikä on foliokokoinen (esim. kirja tai joku muu sidottu/nidottu teos)? Onko näillä asioilla tekemistä toistensa kanssa? Vastauksesta kiitollinen!
Gummeruksen Suuri sivistyssanakirja vuodelta 2001 määrittelee kysymäsi termit seuraavasti: portfolio 1 arvopaperisalkku, sijoittajan omistamat arvopaperit 2 (taiteilijan, valokuvaajan) näytekansio, työkansio 3 (elämäkertatiedoin täydennetty) ansioluettelo; folio 1 kirjapainossa: kaksitaite, kaksitaitteiskoko. Otavan Sivistyssanat (tekijä Kaarina Turtia, myös vuodelta 2001) täydentää määritelmää termistä folio seuraavasti:(lat. folium ´lehti´, mon. folia) 1 painotekn., lyh. fol., kaksitaite, kaksitaitteiskoko, pergamentin ja paperin käsinvalmistuksen kaudelta periytyvä arkinkoko, joka syntyy taittamalla arkki kahtia; keskimääräinen, asiakirjoissa aik. yleinen foliokoko oli n. 22,5 x 36,5 cm.
Internetistä löydät tietoa portfoliosta esim. hakemalla Googlesta www.google.fi hakusanalla portfolio ja valitsemalla kohdan "etsi luokan suomi sivuja". Osoitteesta http://www.tkukoulu.fi/~mcollanu löytyy tietoa käytännön esimerkistä, portfolion käytöstä tekstiilityön tunneilla. 
