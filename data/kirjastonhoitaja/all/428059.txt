Ole yrittänyt saada uuden salasanan unohtamani tilalle. Omat tiedot osastossa en pääse jatkamaan, sillä siinä lokero kysyy e-mail`a, mutta ei hyväksy vastaustani. Korttini numeron se hyväksyy. Kysyin asiaa useasti.
Korttini on rekisteröity 10.1.1990 Lauttasaaren kirjastossa.
Tilasin eilen Robert Graves`n romaanin Antigua, penny, puce kaukolainauksena Kouvolan pääkirjastoon.
Jos teillä on Lauttasaaren kirjaston antama kirjastokortti, johon haluatte uuden salasanan, niin ottakaa yhteyttä Lauttasaaren kirjastoon (lauttasaaren_kirjasto@hel.fi tai puh. 09-31085020) tai johonkin muuhun Helsingin kaupunginkirjaston toimipisteeseen. He pystyvät selvittämään Omat tiedot -osastossa ilmenneen ongelman.

Helsingin kaupunginkirjaston kaikki yhteystiedot täältä: http://www.lib.hel.fi/fi-FI/kirjastot/

Teillä on myös Kouvolan kirjastokortti ja siihen liittyvä salasana/tunnusluku. Jos haluatte tähän korttiin uuden tunnusluvun, niin se annetaan vain henkilökohtaisesti kirjastossa. Sitä ei voi saada kirjaston nettisivun kautta tai sähköpostitse. Voitte pyytää uuden tunnusluvun mistä tahansa Kouvolan kirjastopisteestä.

Kaukolainapyyntönne on lähtenyt Helsingin kaupunginkirjastoon. Sitä varten ette kuitenkaan tarvitse Helsingin kirjastokorttia ettekä siihen liittyvää salasanaa. Kaukolainat kulkevat kirjastojen välillä, eivät kirjaston ja asiakkaan välillä. Kaukolainat uusitaan kirjaston kaukopalvelun kautta joko sähköpostitse kaukopalvelu@kouvola.fi tai puh. 020 615 8279.
