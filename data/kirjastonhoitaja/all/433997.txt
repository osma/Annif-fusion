Minun pitäisi lukea kahden suomalaisen kirjailijan kirjoittamat kaksi kirjaa äidinkielen lopputyötä varten. Kirjoilla pitää olla yhdistävä teema. Ajattelin lukea ainakin Laila Hirvisaaren "Me, keisarinna"-kirjan. Mitä suomalaista kirjaa suosittelisit luettavaksi "Me keisarinnan" lisäksi? Yhdistäväksi teemaksi ajattelin naiseksi kasvamista, jos siitä nyt edes kerrotaan "Me keisarinnassa".
Tässä muutamia uudempia ja vanhempia tyttöjen ja nuorten naisten kasvukertomuksia. Lisätietoa kaikkien näiden kirjojen sisällöstä ja kirjailijoista kannattaa katsoa kaunokirjallisuuden Kirjasampo -palvelusta http://www.kirjasampo.fi

Fagerholm, Monika: Diiva , Otava, 1998 – erään aikuistumisen ikiomat aakkoset

Hännikäinen, Liisa: Maisa ja Maisan rakkaus : romaani, Otava, 1983 - aikuistuvan naisen muotokuva hevosurheilun piirissä

Kaipainen, Anu: Vilulinnut : romaani WSOY, 1987 - suhde vanhempiin sekä tytön heräävä seksuaalisuus, kotoa irtautuminen

Kilpi, Eeva: Kukkivan maan rannat 4. p., WSOY, 1996 – aikuistuminen, muutto kotoa 1950 -luvulla

Koivisto, Sesse: Viivy vielä leppälintu, Otava, 1990 – pappilan tytön aikuistuminen 1940 –luvulla Pohjanmaalla

Lundberg, Ulla-Lena: Kuninkaan Anna , Gummerus, 1983 – saaristolaistytön naiseksi kasvaminen Ahvenanmaalla 1900 –luvun alkuvuosikymmeninä

Lundberg, Ulla-Lena: Kökarin Anna , Gummerus, 1985 – jatkoa edelliselle

Paavilainen, Ulla-Maija: Kylmä kamari : romaani , Otava, 2010 – tytön aikuistuminen maaseudulla 1960 -luvulla

Pennanen, Eila: Himmun rakkaudet, Suuri suomalainen kirjakerho, 1972 – aikuistuminen 1800- ja 1900-lukujen vaihteessa

Salla, Irja: Unissakävijä : romaani, 7. p., WSOY, 1988 - erilaisen nuoren naisen kasvukertomus

Saisio, Pirkko: Punainen erokirja, WSOY, 2003 – aikuistuminen ja seksuaalisen identiteetin etsintä

Sinkkonen, Lassi: Solveigin laulu, 7. p., WSOY, 1992 – aikuistuminen 1900-luvun puolen välin tienoilla

SNELLMAN, ANJA: SIDE , WSOY, 1998 – teinitytön elämää 1970- ja 1980 -luvulla

Tikkanen, Märta: Punahilkka, Tammi, 1986 - tyttärenä oleminen, kasvaminen ja äitiyden kokemukset

Vaara, Sarianna: Huomenkellotyttö Like, 2013 – aikuistuminen ja irrottautuminen äidistä, jolla on vakavia mielenterveysongelmia

Vartio, Marja-Liisa: Mies kuin mies, tyttö kuin tyttö : romaani, Otava, 1988 - naiseksi heräävän ja äidiksi kasvavan tytön tarina 1950 -luvulta

Ylimaula, Anna-Maija: Papintyttö : kertomus, WSOY - lestadiolaispapin tyttären kehitys pikkutytöstä omaan elämään, avioliittoon ja äidiksi

Nuorten aikuisten kirjoja:

Katajavuori, Riina: Hevikimmat, Tammi, 1999 – nuoruus 1980 –luvun Helsingissä

Kuronen, Kirsti: Omenapuu laulaa, Karisto, 2012

Manninen, Katri: Sikabileet, WSOY, 1996
