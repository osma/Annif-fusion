Haluaisin tietää, mikä on tämän kyseinen lastenkirja. Kirjassa on perhe, johon kuuluu äiti, isä, tyttö ja poika. Perheessä ovat roolit vaihtuneet päinvastaisiksi, lapset joutuvat elämään aikuisen roolissa ja huolehtimaan vanhemmista, jotka käyttäytyvät kuin lapset. Esimerkiksi aamulla tarhaan ja töihin lähtiessä lapset joutuvat huolehtimaan, että vanhemmat pukeutuvat kunnolla ja kotoa ehditään lähtemään ajoissa, mutta vanhemmat vain haluaisivat leikkiä. Matkalla töihin ja päiväkotiin toinen lapsista joutuu estämään äitiä, ettei tämä juokse suoraan autotielle autojen sekaan, kun äidin pallo vieri autotielle. Työpäivän jälkeen vanhemmat myöhästyvät kumpikin kun he ovat hakemassa lapsia tarhassa, äiti ilmeisesti siksi, kun hän jäi katsomaan kiinnostavaa tietyötä liian pitkäksi aikaa. Kotona lapset joutuvat tekemään ruoan ja kattamaan pöydän eli tekemään töitä, jotka kuuluvat aikuisille.
Kyseessä voisi olla Siv Widerbergin kuvakirja Olipa kerran isä ja äiti (WSOY, 1988).

Lastenkirjainstituutin (#link::13095aa4-e8ae-47ff-bac2-dea81f38e2a5::http://www.lastenkirjainstituutti.fi/::linkend#) Onnet-tietokannassa kerrotaan kirjan juonesta näin: "Lillin ja Lallin isä ja äiti eivät halua tehdä sitä mitä pitäisi vaan kaikkea muuta: leikkiä ruoalla, potkia palloa kadulla, leikkiä tyynysotaa nukkumaan mennessä. Roolit ovat aivan nurinkurin! Ilman lapsia kodin arki ei sujuisi lainkaan."
