Löytyykö painettuna kirjana (tai netistä) norjan (bokmål ja nynorsk), tanskan, pohjoissaamen, islannin, grönlannin ja fäärin frekvenssisanakirjaa? Mistä näitä saa? Mikä on uusin saatavilla oleva ruotsin frekvenssisanakirja?
Finna.fi:stä löytyvät seuraavat:
tanskan kieli
Dansk frekvensordbog : baseret på danske romaner, ugeblade og aviser 1987-1990( toim. Bergenholtz, Henning)
löytyy Helsingistä Kaisa-talon kirjastosta ja Kansalliskirjastosta (kumpaakaan ei lainata kotilainaan), myös yliopiston kirjastoissa saatavilla: Jyväskylä, Åbo Akademi, Tampereen yliopisto.
islannin kieli
Frequency dictionary Icelandic = Íslensk tíðniorðabók (toimittajat Quasthoff, Uwe; Fiedler, Sabine; Hallsteinsdóttir, Erla) 2012. Kaisa-talon kirjasto.
Grönlannin kielen sanakirjoja löytyy, mutta ei frekvenssisanakirjaa. Samoin on norjan, fäärin ja saamen kanssa, tosin sanakirjat näyttäisivät olevan yleissaamea.

Finna.fi:sta löytyvä tuorein ruotsin kielen frekvenssisanakirja on Nusvensk frekvensordbok : baserad på tidningstext = Frequency dictionary of present-day Swedish : based on newspaper material. Tekijä Allén, Sture. Almqvist & Wiksell 1980.

Ruotsin kansalliskirjaston yhteisluettelosta Libris.se  http://libris.kb.se/ löytyy myös Frekvensordbok över svenska elevtexter / Kent Larsson, Carin Anderson och Valentina Rosén Larsson, Kent (författare) Rosén, Valentina (författare) Anderson, Carin (författare) Uppsala : FUMS och UDCL, 1985

Samasta luettelosta löytyy myös 2 norjalaista frekvenssisanakirjaa 
Norsk frekvensordbok : de 10000 vanligste ord fra norske aviser / 
Heggstad, Kolbjørn (författare) ISBN 82-00-06398-4 Bergen : Univ.-forl., 1982. 
Nynorsk frekvensordbok : dei vanlegaste orda i skriftleg nynorsk : henta frå aviser, sakprosa og romanar, 1978-84 / redigert av Per Vestbøstad ISBN 82-419-0024-4Bergen : Alma mater, cop. 1989

Myös Ruotsista löytyy sanakirjoja fäärin, grönlannin ja saamen kielella, mutta ei frekvenssisanakirjoja. Myöskään tanskalaisten kirjastojen luettelosta (bibliotek.dk/) en löytänyt fäärin kielen ja grönlannin kielen frekvenssisanakirjoja. Enkä Norjan Kansalliskirjaston luettelosta (http://www.nb.no/) muuta kuin edellä mainitsin.

Voisit kääntyä vielä esim. Helsingin yliopiston Pohjoismaisten kielten laitoksen puoleen, siellä voitaisiin osata neuvoa näiden harvinaisempien kielten osalta,http://www.helsinki.fi/sup/pohjoismaisetkielet/index.html. Saamen kielen asioissa voisi saada apua myös Rovaniemen kaupunginkirjaston yhteydessä toimivasta Saamelaisesta erikoiskirjastosta, https://www.rovaniemi.fi/fi/Palvelut/Kirjasto/Lappi-ja-saamelaiset/Saamelainen-erikoiskirjasto .

En löytänyt näitä taikka vastaavia e-kirjoina tai netistä avoimesti. Mikäli haluat tilata kaukolainaan kirjallisuutta, sinun tulee kääntyä lähikirjastosi puoleen ja kysyä, miten asia sitä kautta hoituu.
