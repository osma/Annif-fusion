Voisiko loytyä suomenkieliset sanat lauluihin "Sokerilla makeaksi", "Valvo vain" ja "Elämäni mun" (Maija Poppanen elokuvasta) ?? Kiitos!!
”Sokerilla makeaksi” –laulun suomenkieliset sanat löytyvät Suuren toivelaulukirjan osasta 15 ja Disney laulukirjasta (Warner/Chappell Music Finland, 1998).  Laulun alkuperäinen nimi on A spoonful of sugar, ja tämän suomennoksen on tehnyt Ulla Renko.

”Valvo vain” –laulun esitys tekstityksineen löytyy YouTubesta: http://www.youtube.com/watch?v=G05QqwDxKwk.  Laulun alkuperäinen nimi on Stay awake.  Laulun esittää Marjorie, joka esittää sen myös Maija Poppanen –elokuvan suomenkielisessä versiossa (http://www.elonet.fi/title/ek2eum/muut).

”Elämäni mun” –laulun löysin vain Maija Poppanen –elokuvan suomenkielisestä versiosta.  Laulun alkuperäinen nimi on The perfect nanny.  Suomeksi sen esittää Tom Pöysti (http://www.elonet.fi/title/ek2eum/muut).  Tämä suomenkielinen versio on julkaistu sekä videokasettina että dvd-levynä (http://www.elonet.fi/title/ek2eum/tekija).  Sitä on saatavilla joistakin kirjastoista.

Disney-elokuvien lauluista voi olla useita erilaisia suomennoksia.  Disney suomeksi -nettisivulla (http://www.kennetti.fi/disneysuomeksi.html) kerrotaan eri elokuvien suomenkielisistä versioista, mm. Maija Poppasesta (http://www.kennetti.fi/musiikkisatu/maijapoppanen.html).
