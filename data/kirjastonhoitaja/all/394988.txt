Etsin Raamatun kohtaa jossa vertauskuvallisesti puhutaan ihmisen synnystä savesta. 
Onko savea / keramiikkaa mainittu monissa raamatun kohdissa? Jos on, niin missä? 
Sitaatti ensimmäisestä Mooseksen kirjasta: "Silloin Herra Jumala teki maan tomusta ihmisen ja puhalsi hänen sieramiinsa elämän hengen, ja niin ihmisestä tuli elävä sielu."

Löydät Raamatun kokotekstiversion Internetistä vaikkapa osoitteesta http://www.funet.fi/pub/doc/bible/html/finnish/1992/ (tässä versiossa on hakemisto - http://www.funet.fi/pub/doc/bible/html/finnish/1933,38/hae/hakemisto.html - josta voit vilkaista kohdan Luominen, ihminen.) 

Voit myös kokeilla hakua raamatun tekstistä eri sanoilla ja niiden taivutusmuodoilla osoitteessa http://www.credo.fi/raamattu/ tai http://www.koivuniemi.com/cgi-bin/raamattuhaku
(tässä versiossa kannattaa lukea raamattuhaun käyttöohjeet, vaativatkin haut ovat mahdollisia, joskin melko työläitä).

Erilaisissa kansanperinteen syntykertomuksissa puhutaan myös maailman ja ihmisen synnystä, usein nimenomaan savesta muovattuna. Jos olet kiinnostunut Raamatun lisäksi niistä, voit hakea pääkaupunkiseudun kirjastojen aineistohausta osoitteessa http://www.helmet.fi aihehakuna syntykertomukset (tai luominen tai elämän synty)
