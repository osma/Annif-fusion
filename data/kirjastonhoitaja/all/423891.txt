Millaisia mobiilipalveluita kirjastot tarjoavat  Suomessa? Ja kuinka kattavasti? Ovatko kansalaiset eri asemassa niiden saannin suhteen? Ovatko aineiston varaus/myöhästymisilmoitukset ilmaisia kaikkialla vai peritäänkö niistä maksu jossakin päin Suomea?
Tekstiviestit saapuneista varauksista ovat yleisimpiä mobiilipalveluja suomalaisissa kirjastoissa. Joissakin kirjastoissa on myös mahdollista saada muistutus erääntyvistä lainoista mobiilipalveluna. Myös aineiston selaus matkapuhelimen avulla on mahdollista joissakin kirjastoissa. Uudemmissa verkkokirjastoratkaisuissa on myös mahdollista älypuhelimilla seurata omia lainoja ja tehdä varauksia. Aineiston saapumisilmoituksista tekstiviestinä peritään sama varausmaksu kuin postitse tai sähköpostitse ilmoittamalla. Maksut vaihtelevat eri kirjastoissa ja kirjastokimpoissa yleisemmin 0,50€ - 1€ välillä.
Mobiilipalvelut ovat kirjastojärjestelmien  kirjastoille maksullisia lisäominaisuuksia, joita kirjastot tai kirjastokimpat ottavat käyttöön paitsi asiakkaiden toiveista myös kirjastojen taloustilanteesta riippuen.
