Mitä lähteitä löytyy yhdistyksen taloushallinnosta (kirjanpidosta yms.)?  Teen aiheesta opinnäytetyötä (amk). Kirjoja aiheesta löytyy ilmeisestikin aika mukavasti, mutta muitakin lähteitä voisi olla.
Voit aloittaa haun Turun kaupunginkirjaston verkkokirjastosta  http://borzoi.kirja.turku.fi/Intro?formid=form1  esim. yhdistämällä asiasanat "taloushallinto" ja "yhdistykset" tai "taloudenhoito" ja "yhdistykset" tai "järjestöt" ja "kirjanpito" tai "taloudenhoito" ja "järjestöt". Näillä asiasanoilla löytyvät mm. seuraavat kirjat: Taloushallinnon säädökset (vuosittain),
Kari Loimu: Yhdistystoiminnan käsikirja ( 2000). Johanna Perälä: Yhdistyksen ja säätiön tilinpäätös ( 2001), Arto Kuusiola: Yhdistyksen kirjanpito, tilintarkastus ja taloudenhoito ( 2002). Näiden teosten lähdeluetteloista kannattaa myös etsiä lisää lähdeviitteitä.
Mikäli haluat artikkelitietoa aiheesta, sinun kannattaa rajata aihe tarkemmin. Artikkeliviitetietokanta Aleksista löytyi seuraava artikkeli hakusanoilla "yhdistykset" ja "kirjanpito": Salin Marjo: Huolellinen kirjanpito kannattaa: neuvoja yhdistysten kirjanpidosta (Taloustaito1998: 9, s.36-39.) Lehtiartikkeleita voit etsiä kirjastossa Aleksi-CD-ROM- ja Arto--tietokannoista. Turun kauppakorkeakoulun kirjastosta http://www.tukkk.fi/kirjasto/valpuri_default.asp saattaa myös löytyä aiheestasi lähteitä.
