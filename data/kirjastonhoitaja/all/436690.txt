Hei vaan te viisaat

Kysymykseni on seuraava, mikä mahtaa olla ooppera, ja kuka sen on säveltänyt joka perustuu J.W von Goethen teokseen Nuoren Wetherin kärsimykset? Itse juuri luin tuon upean teoksen, ja haluaisin kuulla ja nähdä oopperan.
Ranskalaisen Jules Massenet'n nelinäytökseinen ooppera Werther perustuu Johann Wolfgang von Goethen teokseen Nuoren Wertherin kärsimykset. Libreton oopperaan ovat kirjoittaneet Édouard Blau, Paul Milliet ja Georges Hartmann. Oopperan ensi-ilta oli Wienissä vuonna 1892.

Massenet'n Werther-oopperasta on lukuisia levytyksiä. HelMet-verkkokirjastosta CD-levyt löytyvät helposti hakusanoilla Massenet ja Werther. Tuloslistan voi sen jälkeen rajoittaa CD-levyihin.

HelMet-kirjastojen kokoelmissa on lainattavissa myös DVD-levy, jolla on oopperan taltiointi Wienin kansallisoopperasta.

Lähteet:
http://en.wikipedia.org/wiki/Werther
http://www.allmusic.com/composition/werther-lyric-drama-in-4-acts-mc0002368822
http://fi.wikipedia.org/wiki/Jules_Massenet
http://fi.wikipedia.org/wiki/Johann_Wolfgang_von_Goethe
