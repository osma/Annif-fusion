Missä lehdissä (missä numeroissa) on äitiysvaatteiden kaavoja? Haussa kesäinen äitiyshame ystävän häihin.
Artikkelitietokanta Aleksin mukaan mahdollisesti sopivien äitiysvaatteiden (mekot, hameet, tunikat) kaavoja löytyy ainakin seuraavista lehdistä:

Suuri käsityölehti:
2/2011: hihaton leveähelmainen polvipituinen mekko
5-6/2010: salsahame, väljä tunika
1/2008: muotisuunnittelija Hanna Sarénin moderni äitiysvaatemallisto, jossa mm. hihaton paljettikoristeinen tunika
2/2007: kietaistava äitiysmekko
10/2004: nilkkapituinen mekko; tunika, jossa V-pääntie ja taakse solmittava vyö
10/2003: hihaton tunika
4/2003: hieman polven yli ulottuva hame
5/2002: tunika
2/2001: liivihame
1/1999: mekko ja tunika
2/1996: liivihame ja mekko

Muotimuksu 2/2003: suoralinjainen olkaimellinen äitiysmekko

Mekko- ja hamemuoti on viime vuosina ollut melko väljä, joten käsityölehdistä voi löytyä muitakin odottavalle äidille sopivia kaavoja. Lisäksi eri HelMet-kirjastoista löytyy mm. vieraskielisiä lehtiä, joita ei ole indeksoitu Aleksiin, ja niistä voi myös löytyä äitiysvaatteiden kaavoja. Lehtiä kannattaa siis selata paikan päällä kirjastossa.

Verkosta löytyi vielä artikkeli, jossa on tehty äitiysmekko kirjastoistakin saatavilla olevan Yoshiko Tsukiorin kirjan "Ihanat mekot ja tunikat" (http://www.helmet.fi/record=b1899537~S9*fin) ohjeella: http://kotiliesi.fi/tee-itse/kasityoblogi/aitiysmekko-puuvillakankaasta
