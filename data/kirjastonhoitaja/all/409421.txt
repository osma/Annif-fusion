Onko lasten ja nuorten kaunokirjallisuudessa käsitelty koulukiusaamista? Minkä nimisissä teoksissa?
Koulukiusaamista on käsitelty lasten ja nuorten kaunokirjallisuudessa laajalti.

Esimerkiksi Tampereen kaupunginkirjasto on koonnut valikoimaluettelon lasten ja nuorten kirjoista, joiden aiheena on koulukiusaaminen. Löydät luettelon täältä: http://www.tampere.fi/kirjasto/lapset/kkiusa.htm Valikoimaluettelossa on tiedot liki sadasta teoksesta lyhyine kuvailuineen.

Suomen Nuorisokirjallisuuden Instituutti ylläpitää vuorostaan nuorisokirjallisuuden tietokantaa. Voit hakea myös tästä tietokannasta ( http://prettylib.erikoiskirjastot.fi/snki/lastenjanuorten.htm ) nuortenkirjoja, joiden yhtenä aiheena on koulukiusaaminen kirjoittamalla sanahakukenttään koulukiusaaminen. Saat n. 40 hakutulosta.

Voit hakea näitä ja muita koulukiusaamista käsitteleviä nuorten kaunokirjoja Turun kaupunginkirjaston kokoelmista  tekemällä seuraavanlaisen haun kirjaston Aino-aineistotietokannasta http://www.turku.fi/aino :

1) valitse haku
2) kirjoita asiasanaksi koulukiusaaminen
3) valitse toiseksi asiasanaksi nuortenkirjallisuus 
4) valitse kirjallisuudenlajiksi kaunokirjallisuus

Tällä haulla saat n. 40 hakutulosta. 

Kun haluat etsiä lastenkirjoja, toista edellinen haku, mutta kirjoita nuortenkirjallisuuden sijasta asiasanakenttään lastenkirjallisuus.

Tällöin saat n. 10 hakutulosta.

Koulukiusaamista käsitteleviä tietokirjoja löydät vuorostaan Turun kaupunginkirjaston kokoelmista mm. luokasta 38.5.

Myös tällä "Kysy kirjastonhoitajalta" -palstalla on vastattu aiemmin vastaavaan kysymykseen. Voit tarkastella vastausta täällä: http://www.kirjastot.fi/fi-FI/tietopalvelu/kysymys.aspx?questionID=942e1bfc-a513-41ec-b994-483d143f958b
