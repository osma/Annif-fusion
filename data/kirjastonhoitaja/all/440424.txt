Hei! 3- ja 7-vuotiaat lapsemme ovat puoliksi nigerialaisia eivätkä siis iholtaan aivan valkoisia. Löytyisikö lastenkirjoja, joissa tällaista lasta kiusataan? (Vaihtoehtoisesti kiusaamisen syy voi olla muukin erilaisuus.) Toinenkin aihe kiinnostaisi: Nuorimmaisemme on nyt keksinyt rumien sanojen käytön ja toisten lasten nimittelyn. Myös tästä aiheesta kertovia satuja lukisin mielläni.
Helmet-kirjastojen sivuille on koottu kirjavinkkeja eri aiheista. Aiheina ovat mm. kiusaaminen, erilaisuus, tunteet ja riitojen sopiminen. Täältä voisi löytyä teillekin sopivaa luettavaa:

http://www.helmet.fi/fi-FI/Lapset/Kasvattajille/Kuvakirjat_eri_aihepiireista(342) 

Lisäksi alla mainituista voisi olla hyötyä:

- Erilaiset ystäväni / [kuvitus:] Emma Damon 
- Emma menee esikouluun / [teksti:]Pirkko Harainen ; [kuvat] Leena Lumme 
- Milla puhuu tuhmia / Aline de Pétigny, Nancy Delvaux
