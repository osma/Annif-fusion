Hei!
Teen haastatteluita pro gradu -tutkielmaani varten. Koitan välttyä digitaalisen nauhurin ostamiselta ja saada sen lainattua tai vuokrattua jostain. Onko kirjastoilla tämänkaltaista palvelua? Opiskelen Tampereella, mutta toteutan haastattelut Helsingissä, joten en saa yliopistoltani nauhuria.

Kiitos jo etukäteen.
Hei!

Helsingin kaupunginkirjastolla ei ole tällaista palvelua, ikävä kyllä. Kaupunginkirjaston Kohtaamispaikalta, neuvottiin kysymään HattuMediasta http://www.hattu.net/ olisiko heillä digitaalista nauhuria lainattavana.

Esimerkiksi googlaamalla www.google.com "digitaalinen nauhuri" tai diginauhuri tai digitaalinauhuri ja yhdistämällä hakusanaan sanan vuokra löytyy joitain linkkejä, joiden kautta voi kysellä diginauhuria vuokralle. Tällainen palvelu on esim. http://www.irent.fi/ 
Sieltä hakemalla sanalla nauhuri löytyy jotain. 

Omalta ainejärjestöltäsi kannattaa ehkä kysyä. Esimerkiksi Oulun yliopiston kasvatustieteilijöiden ainejärjestö, Motiva on hankkinut opiskelijoiden käytettäväksi digitaalisen nauhurin.
http://motiva.wordpress.com/2010/02/22/digitaalinen-nauhuri/ 

Useissa mp3-soittimissa ja joissakin kännyköissäkin on mahdollisuus puheen tallennukseen.

Jos voit pyytää haastateltavat Helsingin kaupunginkirjaston Kirjasto 10:iin (Postitalolla), voit käyttää kirjaston äänieditointitilaa kerrallaan neljä tuntia haastattelujen tallentamiseen. Yhteystiedot ja studion tarkemmat tiedot ovat tällä sivulla: http://www.lib.hel.fi/fi-FI/kirjasto10/studio/
