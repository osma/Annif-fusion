Näin yle-avointen-ovien päivänä tuli kysymys mieleeni, mikä on yleisradion vaikutus 1920 luvulta lähtien koko Suomen kansan yhdistymiseen.
Löysin kirjan Yleisradio 1926-1996 joka monessasuhteessa olisi ollut OK. MUTTA KIRJA ON KÄÄNNETTY ENGLANNIKSI yritin selvittää ko kirjaa julkaistu Suomeksi, en onnistunut.
Myös teknillisessä mielessä olen kiinnostunut vastaavista kirjoista Suomen alkuajoista lähtien.
Englanninkielinen teos on ilmeisesti tiivistelmä kolmiosaisesta suomenkielisestä sarjasta ”Yleisradion historia”. 1920-lukua löytyisi osasta ”Yleisradion historia. 1. osa : 1926-1949” (Yle,  1996). Kolmas osa ”Yleisradion historia. 3. osa : 1926-1996” (Yle,  1996) käsittelee osittain samaa aikaa mutta tekniikan näkökulmasta. Vilho Suomen ”Suomen Yleisradio 1926-1951” (Yleisradio, 1951) saattaa olla myös tutustumisen arvoinen vanhempi historiikki. Jonkin verran alkuaikojen historiaa ruotsinkielisten näkökulmasta löytyy lisäksi Ville Zilliacuksen teoksesta ”Kaksikielinen Yleisradiomme” (Yleisradio, 1988).
