Kysymykseni liittyy työnhakuun:
Valtion ja kunnan palveluksessa olevat voivat liittää työhakemukseensa nimikirjanotteen. Kysymykseni kuuluukin, että voiko hakemukseen liittää sekä nimikirjanotteen ja CV/ANSIOLUETTELOn? Vai onko niin, että vain toisen? Mistä löydän tietoa asiasta? Olen Googlen avulla etsinyt tietoa nimikirjanotteesta ja ansioluettelosta.
Avoimen verkkoammattikorkeakoulun sivuilta löytyy hyvät ohjeet työnhakijalle. Sivuston ohjeiden mukaan hakemukseen voi liittää niin nimikirjaotteen kuin myös CV/ansioluettelon. Tarkemmat tiedot löytyvät osoitteesta:
http://ylivieska.cop.fi/averko
Kun klikkaa työnhakua niin sen alta löytyy linkki "CV ja työhakemus", jossa kerrotaan tarkemmin miten hakemus kannattaa tehdä.
Lisää työnhakuoppaita löytyy osoitteesta:
http://www.makupalat.fi/paikat3.htm
Edellä mainitun lisäksi kannattaa tarkista Helmet -tietokannasta mitä kirjoja löytyy asiasanoilla "ansioluettelot", "työnhaku".
Helmet aineistotietokannan osoite on: http://www.helmet.fi
Helmetin kautta voi myös varata aineistoa mikäli on Helmet kirjastokortti sekä henkilökohtainen salasana. Helmet kirjastokortin saa mistä tahansa Espoon, Helsingin, Kauniaisten sekä Vantaa kaupunginkirjastojen toimipisteistä. Mukana täytyy olla valokuvalla varustettu henkilötodistus.
