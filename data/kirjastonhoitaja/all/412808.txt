Yksi fiktiivisen aineiston lisäluokistahan on ´huumori´. Mistä löytyisi tietoa, joka käsittelee tätä luokkaa?
Turun kaupunginkirjaston Huumori-lajiryhmä on toistaiseksi aika kapea (vitsikirjoja ja muita samantapaisia). Se perustuu aivan oikein tähän Verkko- YKL:n fiktiivisen aineiston lisäluokkaan huumori: http://ykl.kirjastot.fi/  ,jonka kuvailu löytyy sivuston yläpalkista (=yleisten kirjastojen luokitusjärjestelmän verkko-versio). Tulevaisuudessa  kirjastomme huumori -lajiryhmän kattavuus arvioidaan uudelleen.

Kysy kirjastonhoitaja –palvelun arkistosta löytyy sekä asiasanalla huumori tai vitsit aiempia vastauksia osittain samantapaisiin kysymyksiin (yleensä kysytään jonkin toisen lajin huumorikirjallisuutta): http://www.kirjastot.fi/tietopalvelu/arkisto.aspx


Esimerkiksi Kirjallisuuden sanastosta (86.03 Hosiaisluoma, Yrjö) löytyy huumorin lyhyt määritelmä ja siihen liittyvä lähdeluettelo, jossa on paljon myös kaunokirjallisuuteen liittyvää  tutkimusta huumorista, lisäksi viitataan muihin käsitteisiin kuten vitsit, komiikka yms.

Eri kirjastojen kokoelmatietokannoista, esim. meidän Ainosta  -  http://borzoi.kirja.turku.fi/Intro?formid=find2&ulang;=fin – voi etsiä huumoria käsittelevää tutkimuskirjallisuutta asiasanoilla. Voit yhdistää esim. kaksi asiasanaa (laitetaan meillä kahteen eri kenttään)  kuten huumori  ja kaunokirjallisuus tai huumori ja kirjallisuu (tällöin tulee enemmän viitteitä, mm. kirjallisuuden historiasta ja kirjallisuudentkimuksesta ).

Oheisten hakujen avulla löytyy myös meidän kokoelmistamme tutkimuskirjallisuutta huumorista: mm. viime vuonna on ilmestynyt kirja Huumorin aiheita ja vaiheita kaunokirjallisuudessa (86 Huu), vuonna 1994 Huumorin ja koomisen keskeneräinen kysymys ( 86.01 Karkama, Pertti) ,  Toisen tasavallan  kirjallisuus (86.21 Toi, 1988). Vanhemmasta kirjallisuudesta voisi mainita Unto Kupiaisen teokset:

Kupiainen, Unto
86. 215  Kup Huumori suomalaisessa kirjallisuudessa
86.215   Kup  ”Pienoishuumorin” vuosikymmen suomalaisessa kirjallisuudessa
86.2171 Kup Huumorin sukupolvi 1900 –luvun suomalaisessa kirjallisuudessa

Yksittäisistä kirjalijoista on kirjoitettu myös humoristeina kuten mm. Veikko Huovisesta,
Unto Seppäsestä , Juhani Ahosta 

Itse lajiryhmistä (genret) yleensä voit hakea tietoa mm. asiasanoilla genre ja kirjallisuu, saat 
kirjallisuutta , jossa käsitellään kaunokirjallisuuden ryhmittelyn tai luokituksen problematiikka: esim. 86.21 Fiktiota! Levottomat genret ja kirjaston arki
