Kirjastoissa (ympäri Suomen) on käytössä LG:n valmistamia laitteita, joilla VHS -videoita saa DVD -levylle. Ohjeissa kehoitetaan käyttämään laatuasetusta "SP" (normaali laatu). Vaihtoehtoina on esim. "XP" (korkein laatu/ lyhyempi tallennusaika) tai LP/ EP/ MLP (huonompi laatu/ pidempi tallennusaika). Pohdin, miksi korkein laatu vaatisi lyhimmän tallennusajan .. mitähän tuo "laatu" tuossa tarkoittaa? Olisiko kuitenkin niin, että pidemmällä tallennusajalla saisi laadukkaamman digitallenteen?
Tässä tarkoitetaan sitä, että mitä korkealaatuisempi tallenne tehdään, sitä lyhyempi aika tallennetta levylle mahtuu. Heikoimmalla laadulla levylle sopii enemmän materiaalia, siis pidempi tallenne. 

Siihen, miten kauan itse tallentaminen kestää, ei tallenteen laatu vaikuta, koska prosessi vie juuri niin kauan kuin alkuperäinen VHS pyörii.
