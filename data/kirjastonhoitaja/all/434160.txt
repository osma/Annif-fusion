Kansalliskirjastossa olisi yksi lapsuuteni vanha kuvakirja jonka saa lukusalilainaan. Onko lukusalissa sallittua ottaa kirjasta kopiokuvaa omaan käyttöön muistoksi kopiokoneella tai valokuvaamalla? Tietenkään näitä kuvia ei saa julkaista missään.
Kansalliskirjaston lukusaliin tilatusta aineistosta saa ottaa valokopioita tietyin rajoituksin. Kirjaston jäljennepalvelu valmistaa tilauksesta valokopioita ja tarjoaa mahdollisuuden itsepalvelukopiointiin silloin, kun kokoelmien käyttösäännöt ja aineiston kunto sen sallivat. 

Omalla kameralla voi ottaa aineistosta valokuvia, jos se tapahtuu muita asiakkaita häiritsemättä ja aineistoa vahingoittamatta.

Teidän kannattaa tarkistaa vielä Kansalliskirjastosta, onko ko. teoksen suhteen joitain rajoituksia kopioinnille tai kuvaamiselle.

Kansalliskirjaston yleisneuvonta:
kk-palvelu (at) helsinki.fi
puhelin (09) 191 23196

Asiakaspalvelut: kk-palvelu(at)helsinki.fi

http://www.kansalliskirjasto.fi/kokoelmatjapalvelut/palvelut/valokuvaaminen.html
http://www.kansalliskirjasto.fi/extra/opas/Palvelut.htm
