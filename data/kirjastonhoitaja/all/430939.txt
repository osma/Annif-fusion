Etsin kuvitettua satukirjaa, jota minulle on luettu vuonna 1988 tai 1989. Tarina päättyy siten, että poika löytää sateenkaaren ja jatkossa hänen taskunsa eivät tyhjene kullasta. Kirja saattaa olla hengellinen, koska sitä luettiin seurakunnan kerhossa.
Kyseessä voisi olla Orvokki Annalan kuvakirja Angervoinen, Ingervoinen.  Kirja on ilmestynyt v. 1983 Lasten Omassa Kirjakerhossa Sanoma Osakeyhtiön kustantamana.  Kuvituksen on tehnyt Matti Lassila.

Angervoinen-niminen poika on yksinäinen, ja hänellä on Ingervoinen-niminen mielikuvitusystävä, samantapainen poika kuin hän itsekin on.  Pojat lähtevät Ingervoisen Länsituuli-hevosella etsimään kultaa sateenkaaren päästä.  He päätyvät vuorelle ja sen sisään, missä pojat kohtaavat hiiden ja vuorenpeikon.  Satu päättyy siten, että kulta ei koskaan lopu Angervoisen taskuista.
