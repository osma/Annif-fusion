Haluaisin löytää lastenkirjan, josta siskoni piti 80-luvun lopulla tai 90-luvun alussa. Kirjassa oli tanssiva kissa, runo meni jotenkin näin: Ja kissa tanssii, tanssii kissa yksinänsä hurmoksissa.

Valitettavasti en muista kirjasta juuri muuta kuin tuon pienen runonpätkän ja sen, että kissa tanssii. Muut eläimet pyytävät kissaa tanssimaan kanssaan (Minullekin tanssi suo. Kanssa hiiren pikkuisen ikinä tanssi en, jotenkin näin se taisi mennä), mutta kissa torjuu ehdotukset ja tanssii yksin.
Kirja on Fredrik Vahlen Kissantassutanssi (kuvittanut Helme Heine). Kirja on ilmestynyt 1986 Otavan kustantamana, ja se on kovalehtinen ja pienikokoinen kirja.
