K. S. Talousseura valmisti 1900-luvun alkupuolella (nimestä päätellen todennäköisesti 1917 jälkeen) kansakouluille puisia oikean kokoisia veistotyömalleja nimellä "MALLI-KOKOUS K. S. Talousseuralta". Jokaiseen veistotyömalliin on liimattu vihreä Talousseuran painettu etiketti, johon on mustekynällä lisätty ko. mallin numero. 

Olen kuullut, että pitäisi olla olemassa luettelo näistä Talousseuran veistyömalleista. Joidenkin esineiden käyttötarkoitus on tänä päivänä nimittäin epäselvä.  Mistä tälläisen luettelon voisi lainata?
Aivan noilla antamillasi tiedoilla (ulkaisijana K. S. Talousseura?) en löytänyt luetteloa. Fennica-tietokannasta http://fennica.linneanet.fi/ löytyi kansakoulujen puutyömalleista kuitenkin eri hakusanoja yhdistelemällä seuraavia julkaisuja:

Seppä, Jussi: Eläinmalleja : kansakouluille ja kodeille poikain veistoa varten 
Helsinki : Otava, 1914
Ulkoasu: 8 s., 40 mallilehteä ; 4:o 

Lappalainen, Otto: Valistuksen veistonharjotus-piirustuksia, 1 sarja 
Helsinki : Valistus, 1914
Ulkoasu: 68 mallilehteä ; 4:o 

Savolainen, Kalle: Kansakoulun veistomallipiirustuksia
1 : 1. Suorasahaus ja naulaliitos ; 2. Höyläys ja ruuvinaulaliitos
2 : 3. Käyräsahaus ja puhtaaksihöyläys ; 4. Liereiden pintain höyläys
3 : 5. Pyöreätappiliitos ; 6. Ristiliitos ; 7. Ura- ja pyrstöliitos
5 : 11. Hulas-(sinkkaus-)liitos ; 12. Kulmikastappiliitos ja hankoliitos ; 13. Sorvaus 
Helsinki : Otava, 1914-1915 

Kaisla, Lauri: Kansakoulun veistopiirustuksia
Osat: salkku 1 ja 2
Porvoo : WSOY, 1936 ja 1938 

K. Suomen talousseuran kirjaisia kansalle: 1-18 
Turku : Suomen talousseura, 1868-1906 

Stenbäck, J.: Mallikokoelman piirustuksia käsityö-opetusta varten kansakouluissa / käsityö-opetusta järjestämään asetetun komitean valitsemien mallien mukaan piirtänyt J. Stenbäck 
Helsingissä : Kouluylihallitus, 1888
Ulkoasu: 2 s., 51 kuvalehteä  

Ehkäpä näistä jokin on etsimäsi luettelo. Julkaisut löytyvät ainakin Helsingin yliopiston kirjaston kansalliskokoelmasta (käyttöehdot: http://www.lib.helsinki.fi/palvelut/Kokoelmat/kaytto.htm).
