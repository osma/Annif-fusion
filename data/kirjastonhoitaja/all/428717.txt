Ameriikoissa julkastaan mielenkiintoinen kirja nyt tässä kesäkuun ensimmäisellä viikolla. Mistä saan tietää suomennetaanko sitä edes ja kuka sen mahdollisesti suomessa julkaisisi? Kirjan nimi on 
Confront and Conceal Obama's Secret Wars and Surprising Use of American Power (Written by David E. Sanger)
Julkaisija Yhdysvalloissa on Random House.
Parhaiten asia selviää kysymällä suoraan kustantajilta. Kustantamoillehan voi myös esittää toiveen siitä, että haluaisi kyseisen kirjan suomennettavaksi/julkaistavaksi. Näiden toimenpiteiden saamasta vastakaiusta ei tosin voi olla varma. Random Housen kirjoja ovat julkaisseet muun muassa Otava, Tammi ja WSOY.

Kustannustoimintaan paremmin perehtyneen työtoverini mukaan todennäköisyys kirjan ilmestymiselle Suomessa ei ole kovin suuri. Tässä hänen listaamiaan plussia ja miinuksia kirjan Suomessa julkaisemisen mahdollisuudelle:

+ kirjailija Pulitzer-palkittu
+ asia ajankohtainen Usan vaalien takia
- mistään ei löytynyt vinkkiä/ennakkotietoa siihen, että kirja olisi   Suomessa käännösprosessissa - ja varmaan pitäisi jo sellaista olla, jos kirja aiottaisiin syysmarkkinoille.
- Randomin sivulla ei ollut mainoslauseita kirjan oikeuksien myynnistä ulkomaille
- saman tekijän edellistäkään teosta ei ole suomennettu
- tämäntyyppistä käännöskirjallisuutta julkaistaan hyvin vähän 
- voi olla liian "sisäänpäinlämpiävä" ulkomaisille markkinoille
