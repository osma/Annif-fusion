Luin yli 40 vuotta sitten Samuel Shellabargerin kirjan Kulta ja kuolema ja pidin siitä jopa esityksen silloisessa keskikoulussa. Pidin kovasti kirjasta ja nyt tuli mieleen lukea se uudelleen. Mutta pettymyksekseni sitä ei enää voi lainata Helmetin kautta. Onko kuitenkin mahdollista saada kirjaa lainaksi kirjaston kautta?
Samuel Shellabargerin Kulta ja kuolema (suom. Eeva Kangasmaa, Aura, 1946 ja WSOY, 1953) kuluu useiden Suomen kirjastojen kokoelmiin. Helmet-kirjastojen kokoelmista se on valitettavasti jostakin syystä jouduttu poistamaan. 

Voit tilata teoksen lainaan kaukopalvelun kautta. Voit tehdä kaukopalvelupyynnön netissä tai kirjastossa. Pyyntö edellyttää, että Helmet-korttisi on voimassa ja sinulla on lainausoikeus. Kaukopalvelulomake ja hinnasto löytyvät alla olevasta linkistä.

http://www.helmet.fi/fi-FI/Kirjastot_ja_palvelut/Kaukopalvelu
http://monihaku.kirjastot.fi/fi/
