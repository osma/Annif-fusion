Olisin kiinnostunut lainaamaan kaksi tanssiaiheista teosta: 
Rudolf Laban: an introduction to his work & influence / John Hodgson & Valerie Preston-Dunlap, ja The Mastery of Movement/Rudolf Laban.

Miksi ne on mainittu Helmetissä, jos niitä ei ole yhtään kappaletta saatavilla? Vai onko ne jossakin käsikirjastossa luettavissa?
Molempia kirjoja on ollut Helsingin kaupungin kirjastoissa, yksi kappale kumpaakin. Tietokannan mukaan toinen kirjoista on korjattavana ja toinen on jo kokonaan poistettu kokoelmista. 

Kirja "The Mastery of Movement" on korjattavana ja voi palautua korjauksen jälkeen jälleen Rikhardinkadun kirjaston lainattavien kirjojen kokoelmaan. Kirja "Rudolf Laban: an introduction to his work & influence" on valitettavasti jo kokonaan poistettu Pasilan kirjaston kokoelmista; mahdollisesti kirja on vain kulunut puhki ja poistettu rikkinäisenä tms. Valitettavasti kumpaakaan kirjaa ei löydy HelMet-alueen kirjastoista muita kappaleita.

Molemmat kirjat löytyisivät kuitenkin ainakin Teatterikorkeakoulun kirjaston kokoelmista Helsingistä, josta niitä voisi yrittää esim. saada kaukolainaksi oman lähikirjaston kautta.

- Taideyliopistojen kirjastojen kokoelmatietokanta ARSCA: https://arsca.linneanet.fi/
- Teatterikorkeakoulun kirjasto: http://www.teak.fi/Kirjasto
