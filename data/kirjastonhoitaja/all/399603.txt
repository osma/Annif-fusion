Miten Linux koneesta poistetaan välimuisti ja sivuhistoria.
Kysymyksesi koskee ilmeisesti Linux-koneessa (tai tarkemmin GNU/Linux-koneessa) käytetyn web-selaimen sivuvälimuistia ja -historiaa.  Linux, kuten ei Windows tai yleisesti ottaen muutkaan käyttöjärjestelmät pidä kirjaa selaimella avatuista veppisivuista, vaan käytetty selain tekee niin itse.  Täten ratkaisu on selainkohtainen, eikä käyttöjärjestelmäkohtainen.

En kysymyksen perusteella pysty sanomaan, mikä selain on käytössä, mutta esimerkiksi suositussa Mozilla Firefoxissa välimuisti (cache) ja sivuhistoria (history) tyhjennetään englanninkielisesti Preferences->Privacy->Clear all.  Suomeksi nämä lienevät Asetukset->Turvallisuus->Tyhjennä kaikki, tai jotain tämän kaltaista.

Summa summarum, tarkka vastaus kysymykseen on "kuten muissakin koneissa, vastaavilla selaimilla".

Toivottavasti löytyy, tuota tyhjennystä on todellakin syytä harjoittaa mikäli kone ei ole oma.
