KAMERA-lehti on julkaissut osto-oppaan 2008, saako sen lainattua jostain kirjastosta?

Voisitteko tehdä myös haun lehtien kompakti (ei järjestelmä) digitaalikameravertailuista.

Löytyykö pölynimureista vertailuja tai osto-opasta?
Seuraavissa lehdissä on digitaalikameravertailuja: 

Kamera 12/2008: Pro-kompaktit testissä : Canon Powershot G10, Nikon Coolpix P6000 ja Panasonic Lumix LX-3

Kamera 1/2008: Kompakti ammattilaiselle - Testissä Canon Powershot 9 ja Nikon Coolpix P5100

Kamera 9/2007: 12MP:n kompaktit vastaan vuoden harrastejärkkäri 1+MP! : varteenotettavia ohitusyrityksiä... - Testissä Olympus E-510, Casio Exilim EX-Z1200 ja Panasonic DMC-FX100

Kuluttaja 3/2006: Hyvä kamera lomalle : digikompaktikamerat - Testissä 23 digikameraa

Pölynimureista testejä löytyy seuraavista:

Kotiliesi 7/2008: Puhdasta imuvoimaa - Testissä pölynimurit Electrolux Ultra Silencer ZUS 3383, Hoover TS 2061, Miele S 388, Philips FC 9074, Siemens VS 07G1266 ja Volta Maximus U 7520

Tekniikan maailma 6/2008: Pölynimurit : villakoirat kuriin - Vertailussa: Electrolux Ultra Silencer ZUS 3383, Hoover TS 2061, Miele S 388, Philips FC 9074, Siemens VS 07G1266 ja Volta Maximus U 7520

Kuluttaja 3/2007: Paljon pölyä tyhjästä - Testissä 19 pölynimuria, joista 2 pussittomia

Kamera-lehden osto-opas nro 3-4/2008 ja muiden lehtien saatavuuden voit tarkistaa osoitteessa www.helmet.fi ja tarvittaessa tilata lähimpään kirjastoosi. Kameralehden kotisivuilla #link::6c5b0a9b-691c-4e98-a0ed-54182e68d683::http://www.kamera-lehti.fi/::linkend# on ilmeisesti myös mahdollista lukea digilehtiä maksutta, kunhan vain rekisteröityy palvelun käyttäjäksi ja koneella on Flash-player -ohjelma (ladattavissa netistä).

Helmet.fi lehtien varaamisohje:
Voit valita varattavan lehden numeron vasta, kun olet antanut muut varaustiedot, esimerkiksi näin:

Etsi haluamasi lehden nimeketiedot ja napsauta joko painiketta Varaa tai painiketta Lisää koriin. Syötä omat tietosi, valitse noutokirjasto ja napsauta painiketta Jatka. Nyt näytölle ilmestyy luettelo valitsemasi lehden numeroista. Valitse haluamasi numero ja napsauta painiketta Varaa valittu lehden numero.

Toistaiseksi voit itse varata kerrallaan vain yhden numeron kutakin lehteä. Voit pyytää kirjaston henkilökuntaa tekemään varauksia useammista saman lehden numeroista.
