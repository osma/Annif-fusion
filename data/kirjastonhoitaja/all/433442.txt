Mikä on paras puumateriaali ja rakenne leikkuulaudalle? Ymmärtääkseni leikkuulaudan ei kannata koostua yhdestä laatasta, mutta mikä on hyvä? Nykyään löytyy shakkikuviollisia yms. Tiikki tuntuu saavan useilta kehuja, mutta muillekin löytyy omat tukijansa.

Onko olemassa kirjallisuutta (suomeksi tai englanniksi) keittiövälineistä, joissa keskitytään materiaaleihin, muotoihin (kahvan yms.) jne.?
On mahdotonta antaa yksiselitteistä vastausta kysymykseen mikä on paras puumateriaali ja rakenne leikkuulaudalle. Mielipiteitä löytyy monia. Yleensä suositellaan jotakin kestävimmistä puulajeista (esim. tammi tai pyökki). Usein myös sanotaan, että poikkisyin leikatusta puusta valmistettu lauta kestää parhaiten kulutusta.

Lisäksi luulisi leikkuulaudan käyttötarkoituksen (ts. mitä sen päällä on tarkoitus leikata) ainakin jossakin määrin määrittävän myös sen valmistusmateriaalin.

Mutta joka tapauksessa leikkuulaudoista löytyy tietoa puutyö-aiheisista käsikirjoista, kuin myös kirjoista joiden aiheena ovat keittiön työvälineet. Aiheesta löytyy tietoa ainakin seuraavista  Vaski-kirjastojen kokoelmiin kuuluvista teoksista: 

Wass, Gösta: "Nikkarin aapinen" (1992)
Vartianen, Pertti: "Opimme nikkaroimaan" (1982)
"Tee se itse : käsikirja" (1979)
"Tekniset käden taidot [1]" (2005)
Kiikka, Kaija: "Vispilästä vokkiin" (2001)
Jokinen, Päivi: "Ammattikeittiön laitteet ja työvälineet" (2002)


Myös seuraavat aikakauslehtiartikkelit käsittelevät aihetta:

Metsälehti 2011: 10, 58-60 "Vahvaa ja värikästä"
Teho 2005: 3, 21 "Valitsisinko puisen vai muovisen leikkuulaudan?"


Lisäksi netistä löytyy mm. seuraavat aihetta käsittelevät sivut: 

http://en.wikipedia.org/wiki/Cutting_board

http://www.ruokala.net/oppaat/puisen-leikkuulaudan-hankinta-ja-hoitoohjeet

http://www.cookingforengineers.com/article/17/Cutting-Boards

http://literaryworkshop.wordpress.com/2011/12/18/homemade-woodenware-part-3-cutting-boards/
