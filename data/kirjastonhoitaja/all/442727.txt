Voiko  sana lampaalla   missään  taivutusmuodossa   taipua  sanaksi lammaksella?
Lammas-sana kuuluu kaksivartaloisiin nomineihin, joiden vokaalivartalon lopussa on kaksi vokaalia ja joilla on konsonanttivartalo vain yksikön partitiivissa (s-loppuisten sanojen neljäs taivutustyyppi). Sanan vartalossa tapahtuu äännevaihtelu. Lammas-sana taipuu samoin kuin esimerkiksi sanat varas : varkaan, varvas : varpaan, kauppias : kauppiaan.

Kysymyksen siitä, miksi lammas-sanaa ei voi taivuttaa ks-päätteisellä muodolla, herättänevät esimerkiksi sanat sammas : sammaksen tai kannas : kannaksen. Suomen kielelle on tyypillistä, että sanojen vartalo muuttuu erilaisten taivutuspäätteiden edellä. Vartalo saattaa muuttua eri tavoin sellaisissakin sanoissa, jotka loppuvat samalla tavalla. Taivutukseen ja äännevaihteluun vaikuttavat kielihistorialliset seikat, muun muassa se, milloin sana on tullut kieleemme.


http://scripta.kotus.fi/visk/sisallys.php?p=68
http://www.kielitoimistonsanakirja.fi/
http://www.kielikello.fi/index.php?mid=2&pid;=11&aid;=1119
http://users.jyu.fi/~pamakine/kieli/suomi/sijat/luetteloahdas.html
http://www.kielitohtori.fi/kaikki_termikysymykset?items_per_page=80&page;=10
