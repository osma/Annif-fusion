Miten määritellään esine? Onko esimerkiksi nostokurki esine?
Esine- sanaa käytetään eri yhteyksissä eri tavoin. 

Nykysuomen sanakirjan (WSOY, 1980) mukaan esine on aineellinen tosiolio tai määrätarkoitukseen käytetty valmiste, kalu, kapine, tavara tai väline. Kirjan esimerkeissä esine on aina melko pienikokoinen; jos esineen pituus ylittää 7,8 m., se rahditetaan rautateillä pitkänä esineenä (tämä oli ainoa esineen kokoon liittyvä viittaus lähdeaineistossa).  Synonyymisanaston (WSOY, 1990) mukaan esine on 1. kalu, kapine, tavara, väline 2. kohde, objekti. Näiden rinnastusten perusteella esine voi olla joko pieni tai suuri, joten nostokurjestakin voisi puhua esineenä.

Esine- ja ympäristöoikeden kannalta esineitä ovat mm. alukset, ilma-alukset sekä ajoneuvot. 
Julkisia esineitä ovat esim. valtion rakennukset, kadut, tiet ja kirkot.

Filosofisesti nostokurkea voidaan tarkastella esineenä siten kuin Bertrand Russellin kirjassa Filosofian ongelmat tarkastellaan pöytää. Tällöin esine- sanaa vastaa filosofinen käsite entiteetti. 


