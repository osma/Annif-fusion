Mitä tarkoittaa sukunimi Sokura, kiitos
Sukunimi Sokura  on eteläkarjalainen nimi. Kirjallisissa dokumenteissa on merkintöjä tämännimisistä 1500-luvulta. Luumäellä Sokura on myös kylännimi. Antreassa taas on Sokuranmaa-niminen kylä. Nimi Sokura voisi olla samaa perua kuin nimi Sokka, jonka arvellaan olevan peräisin venäläisestä ristimänimestä Sofon.

Lähde: Mikkonen, Pirjo : Sukunimet (Otava 2000)
