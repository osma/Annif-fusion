Mitkä ovat tärkeimmät taloudelliset indikaattorit, njotka kuvaavat kansantalouden tilaa? Miksi ne ovat tärkeitä? Esimerkki jostain Suomelle tärkeästä talousalueesta tai maasta. 
En millään löydä kattavaa vastausta tähän enkä oikein tiedä mistä etsiä.
Hakusanalla "kansantalous" löytyy kirjastorekisteristä useitakin kirjoja, mutta hyvä lähde voisi olla Pekkarinen-Sutelan kirja Kansantaloustiede (2002).

Luvussa 6 käsitellään kansantalouden tilinpito ja muut taloudelliset tilastot. Kansantalouden mittareita ovat mm.
- bruttokansantuote
- kansantulo
- huoltotase
- kuluttajahintaindeksit
- työllisyyden ja työttömyyden mittarit

Tilastokeskuksen internet-sivuilta http://www.tilastokeskus.fi löytyy tilastoja sekä Suomen kansantaloudesta sekä Maailma numeroina -osiosta kansainvälisiä tilastoja.


Englannin kielellä EU:n kansantaloustilastoja löytyy osoitteesta http://europa.eu.int/comm/eurostat/. Esimerkiksi osiosta General and regional statistics löytyvät BKT-tilastot.

OECD:n tilastot löytyvät puolestaan osoitteesta http://webnet.oecd.org/. Nämäkin englanniksi.

Muita kansantalouskirjoja
Koskela, Mirjam: Kansantalous tutuksi (2007).
Tikkanen, Ensio: Taloudellista pääomaa : johdatus kansantalouteen (2007).
Pohjola, Matti: Taloustiede (2006).
