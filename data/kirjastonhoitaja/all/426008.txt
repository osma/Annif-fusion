Etsin kirja+DVD -yhdistelmää tanssin opetteluun. Valssi, tango, foksi ym...
Valitettavasti en löytänyt kokoelmistamme kirja+dvd -yhdistelmää tanssin opetteluun. Modernit seuratanssit DVD-sarjasta löytyvät useimmat seuratanssit ja vastaavasti oppikirjoja löytyy useimpiin tansseihin.

Nämä tanssioppaat löytyvät Seinäjoen kaupunginkirjastosta:
DVD-levy Modernit seuratanssit, osa 2: Tango, foksi, valssi
Leena ja Åke Blomqvistin kirja Tanssiopas alkajille ja osaajille, josta löytyvät askelkuviot ja sanalliset ohjeet tanssiin.

Tätä oppikirja ja dvd -pakettia saa kaupunginkirjaston kautta kaukolainaksi:
Nieminen,Pipsa: Hidas, nopee, nopee...
Hidas - nopee - nopee -oppikirja ja dvd on tarkoitettu oppimateriaaliksi ennen kaikkea liikunnanopettajien ja luokanopettajien koulutukseen. Se soveltuu hyvin myös käsikirjaksi kaikille opettajille, jotka haluavat opettaa tanssia. Materiaalia voi käyttää myös tanssin itseopiskelussa. Kirjassa ja dvd:llä olevien harjoitteiden ja kehittelyjen tarkoituksena on esitellä tavallisimmat paritanssit (valssit, jenkka, masurkka, polkka, vaihtoaskelhumppa, kävelyhumppa / kuviohumppa, foksi, lavatango sekä lavalattarit: samba, cha cha ja fusku eli lavajive) sekä korostaa tiettyjä opetukseen liittyviä ydinasioita. Kirjaa ja dvd:tä on tarkoitus käyttää rinnakkain.
