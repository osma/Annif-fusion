Onko olemassa hedelmäpuuta tai marjapensasta, jonka lajikenimessä olisi sana pumpuli jossakin muodossa, jollakin kielellä?
On olemassa Bombax ceiba –niminen hedelmäpuu, josta käytetään yleisemmin nimeä cotton tree:

http://en.wikipedia.org/wiki/Bombax_ceiba

Se ei kuitenkaan ole lajike, eli ihmisen jalostustyön tulos.

Ongelmana asian selvittelyssä on mm. se, että lajikkeita syntyy jatkuvasti uusia ja vanhoja poistuu viljelystä. Monien lajikkeiden, esim. Suomessa viljeltävien hedelmäpuulajikkeiden nimet ovat venäjänkielisiä, mikä vaikeuttaa selvitystä kääntämisvaikeuksien takia. Ainakaan alla olevista kirjoista ei löytynyt etsimääsi:

- Kotipihan marjat & hedelmät : koristeellisia, monivuotisia hyötykasveja Suomen oloihin : hoito-ohjeet / Ella Räty (2011)
- Puutarhan marjat / Leif Blomqvist (2008)
- Omenapuu / Anssi Krannila & Anne Paalo (2010)
- Äppel i norr : pomologisk handbok / Leif Blomqvist (2005)

Mm. alla olevien linkkien kautta löytyy myös runsaasti hedelmäpuiden ja marjapensaiden lajikenimiä:

http://www.taimet.net/index.php?pageid=3〈=fi 

http://www.harviala.fi/tuotteet/marjapensaat

http://www.taimia.fi/tuotteet/hedelma-ja-marjakasvit 

http://viininkasvattajat.fi/viinikoynnos/lajikkeet
