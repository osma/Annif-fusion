Hei! Luumäellä kansakoulussa oli loru, jota kaksi tyttöä hokivat kädet ylhäälä ja jono muita kulki käsien alitse kunnes "rös!" lopetti kulun ja joku jäi alas laskettujen käsien väliin vangiksi. Loru kuului näin:
ruta ruta rullaa
reka reka rellaa,
seisas stoppas
jo selkään loppas,
se varso nyt
se varso nyt,
esikunta-arestissa
röskytä rös!

Onko tästä ja sen alkuperästä mitään tietoa kirjoissa?
Kiekkumaralla: kansanlauluja lapsille -nuottikirjassa (Tammi 2007) on runo seuraavassa muodossa:

Rup rup rullaa
reka reka rellaa
heissas toopeli heikkallaa.
Mi vatsoo nyy
mi vatsoo nyy
aavestikkaa kalliota röörää
rösäkömä aavestikka
röskähytti röh!

Oulussa laulua on laulettu 60-luvulla näin: "Prum prum rellaa, reka reka rallaa...".

Ruotsiksi loru alkaa näin:  "Bro bro breja".

Kyse on ilmeisestikin monissa maissa vähän eri muotoisena lauletusta leikkilaulusta. Aiheesta löytyy Wikipedia-artikkelikin:

http://sv.wikipedia.org/wiki/Bro_bro_breja

Alla olevalta sivulta voi katsoa, kuinka laulua on leikitty:

http://vetamix.yle.fi/media/14357
