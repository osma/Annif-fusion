Hei, 

Etsin lastenkirjaa 80-luvun lopusta tai 90-luvun alusta jossa olivat pääosassa muistaakseni kolme possua. Kirjassa oli aukeamittain eri luontoaiheita, esiteltiin eri eläimiä ja maita ja maanosia ja joka aukeamalla olivat aina jossain mukana samat possut. Lisäksi oli aina pieniä tietoiskuja tyyliin "Tiesitkö että ..."
Kaivattu kirja saattaisi olla Tony Hutchingsin kuvittama Pikku Possun luontokirja : oppikirja pikkuväelle (Satukustannus, 1992). Kirjan ensimmäinen painos ilmestyi 1985 nimellä Luontokirja.

Kirjan jokainen aukeama keskittyy yhteen otsikoituun teemaan: Kukkia, Puita, Syötäviä kasveja, Sieniä ja kaktuksia, Puun elämää, Lemmikit, Villieläimiä, Maatila, Tiesitkö että...?, Eläimet kotosalla, Linnut, Nokat, siivet ja jalat, Hyönteiset, Merenranta, Vuorilla, Erämaa, Lampi, Meren syvyyksissä, Napaseudulla, Viidakko, Suojaväri, Sää, Tulivuori, Joki, Aasia, Afrikka, Eurooppa, Australia, Pohjois-Amerikka, Etelä-Amerikka, Yö ja päivä, Kevät, Kesä, Syksy, Talvi, Luonnon ihmeellisyyksiä.

Possujen määrä kuvissa vaihtelee, mutta ainakin yksi löytyy jokaiselta aukeamalta. "Tiesitkö että...?"-otsikoituja aukeamia on myös vain yksi.
