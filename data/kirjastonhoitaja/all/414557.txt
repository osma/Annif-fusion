Millaisia elokuva-alan sanakirjoja (englanti-suomi) on saatavana? Asun Järvenpäässä.
Valitettavasti näyttää siltä, ettei elokuviin erikoistuneita sanakirjoja juurikaan ole, sen enempää painettuna kuin verkkoaineistona – tai ei ole ainakaan käännöksiä englannista suomeen. Esimerkiksi pelkästään englanninkielisiä sanastoja olisi kyllä jonkin verran saatavilla. Seuraavat teokset löytyvät myös Järvenpään kaupunginkirjaston kokoelmista:

- Film & TV technical terms in English and five Nordic languages. Proprius, 1983.
- Juntunen, Max: Elävän kuvan sanasto: elokuva- televisio- ja video-alan keskeiset termit ja käsitteet. Edita, 1997.

Jälkimmäisessä kuvailutiedoissa teoksen kieleksi on annettu vain suomi, mutta asiasanoissa on maininta myös englannista. Termeistä on siis todennäköisesti suomenkieliset selitykset ja sanojen englanninkieliset vastineet. 

Elokuvan äänitystekniikasta on olemassa vanha suomalais-englantilais-saksalainen sanasto: Äänitystekniikan perussanasto. Demo ry., 1972.
Kirja on lainattavissa ainakin pääkaupunkiseudun yleisissä kirjastoissa. Katso saatavuus Helmetistä: http://www.helmet.fi/search~S9*fin/X. Yleisten kirjastojen tietokannoista, esimerkiksi juuri Helmetistä, voit hakea muita sanakirjoja vaikkapa termeillä: sanasto* (tai vaihtoehtoisesti sanakirjat) elokuva*. 

Kansallisen audiovisuaalisen arkiston (tai Suomen elokuva-arkiston) kirjastossa on hyvä kokoelma elokuva-alan sanakirjoja: http://www.sea.fi/kirjasto/tietokannat.html > Haku KAVA:n kirjaston tietokannasta > vapaatekstihaku: sanastot elokuv*, tai sitten: sanak* elokuv*.
