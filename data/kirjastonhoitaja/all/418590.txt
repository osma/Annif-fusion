Onko pääkaupunkiseudun kirjastojen englanninkielisistä kaunokirjoista jotain luetteloa, tai miten pystyisin tietämään mitä kaikkea on tarjolla? Olen puolisen vuotta lukenut englanniksi, ja lähikirjastoni enkunkielinen tarjonta on jo selattu moneen kertaan. Auttaako muu kuin lähteä kiertelemään muita kirjastoja?
Listauksia pääkaupunkiseudun Helmet-kirjastojen engl.kielisestä kaunokirjallisuudesta löytyy Helmet-tietokannasta (http://www.helmet.fi/):
Valitse Helmetin etusivulta painike "Muut hakutavat". Sen jälkeen valitse vasemmanpuoleisesta valikosta "Espoon luokitus" ja kirjoita hakukenttään 5.4 ja tee samalta näytöltä lisärajaus "Kaunokirjat", jonka jälkeen saat "Hae"-painikkeella hakutulokseksi runsaat 17.000 kirjaviitettä. Voit vielä järjestellä hakutulosta käyttämällä "Rajaa/järjestä"-painiketta, joka järjestää hakutuloksesi esim. ilmestymisvuoden mukaan. Tässä hakutuloksessa on mukana sekä lasten- että aikuisten kirjallisuus.
- Esimerkkihaussa käytettiin engl.kiel. kaunokirjojen luokkaa 5.4 jota Espoo ja Vantaa käyttävät. Helsingissä vastaava luokka on 4.4. Engl.kielisen kansanrunouden luokka on 5.1 ja muun runouden 5.2 (Espoo ja Vantaa). 

Voit myös selata Helmetin etusivulta löytyvää uutuusluetteloa, josta löytyy tuoreimpien uutuuksien listaus nimellä "English fiction"...) Jos haluat uutuuslistauksen omalle tietokoneellesi (esim. iGoogle- sivullesi, jos sinulla sellainen on), voit tilata ne Helmetin etusivulta RSS-syötteenä itsellesi. 

OHJEET:  RSS-syötteet / Voit tilata seuraavia RSS-syötteitä:
Uutuusluetteloita 
Omien tietojen tapahtumia 
Erilaisia HelMet-kirjaston uutissyötteitä 
Voit seurata RSS-syötteitä sopivalla selainversiolla tai erillisellä lukijaohjelmalla. Tietoa RSS:stä löytyy esimerkiksi Suomi.fi:n RSS-ohjeesta: http://www.suomi.fi/suomifi/suomi/ajankohtaista/julkishallinnon_rss_palvelut/index.html
Uutuusluettelot ja uutissyötteet voit tilata HelMetin etusivulta. Omien tietojen syötteen voit tilata kirjautumalla omiin tietoihisi ja napsauttamalla linkkiä RSS-syötteet omista tiedoistani.

Voit kysellä lisää opastusta Helmet-hakujen tekemiseen missä tahansa pääkaupunkiseudun kirjastossa. Voit myös tilata opastukseen henkilökohtaisen ajan ns. Lainaa kirjastonhoitaja -palvelun kautta:
http://www.espoo.fi/default.asp?path=1;28;11866;17273;17335;63326
 joka löytyy Espoon kotisivujen "Kirjastot" -osiosta. Tai soittamalla Sellon kirjastoon.
