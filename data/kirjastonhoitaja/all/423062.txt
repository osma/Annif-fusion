Estävätkö tuulikaapit silmälasien huurtumista astuessa kylmästä ulkoilmasta lämpimään sisäilmaan? Ja jos estävät, niin onko syy tuulikaapin ilmastoinnilla vai riittäisikö pelkkä tuulikaapin olemassaolo ilman sen kummempaa ilmastointia estämään silmälaseja huurtumasta?
Huoneilma on sekä lämmin että kostea. Kun astut kylmästä ulkoilmasta lämpimään tilaan ilman kosteus tiivistyy kylmään silmälasipintaan ja muodostuu huuretta. Höyryn tiivistyminen nesteeksi tai huurteeksi johonkin pintaan johtuu veden höyrynpaineen alenemisesta. Syynä voi olla kaksi seikkaa: pinnan alempi lämpötila tai veden ja pinnan välinen adheesiovoima. Huurtumisen syy sisätiloissa on yleensä huonon ilmanvaihdon, alhaisen huonelämpötilan ja suuren ilmankosteuden yhdistelmä. Ulkolämpötilan laskiessa paljon, lasin pintaan tiivistynyt kosteus jäätyy ja sitä kertyy koko ajan lisää.
Hyvä ilmastointi pitää osaltaan huurteen poissa. Tuuletuksen ansiosta kylmä ulkoilma tulee hallitusti sisään huoneesta poistuvan ilman tilalle.
Sama ilmiö esiintyy esimerkiksi ikkunan jäätymisessä, jota usein käytetään esimerkkinä fysiikan oppikirjoissa, kuten "Fysiikka 2-3. Lämpö. Aallot." Kirj. Heikki Lehto & kumpp. Siinä todetaan että ulkoikkunan sisäpinnan lämpötila on alhaisempi kuin muualla huoneessa. Huoneilma voi sisältää niin paljon vesihöryä, että vesihöry muuttuu kylmän ikkunapinnan lähellä kylläiseksi, tiivistyy vedeksi ikkunaruutuun ja voi jopa jäätyä.
