Hei

Olenko ymmärtänyt oikein, että kirjastossa (Helsinki) löytyy systeemi millä voi muuttaa VHS-kasetin DVD-levyksi?

Miten tämä tapahtuu käytännössä ja minkä hintainen palvelu on?
Helsingissä VHS-tallenteen digitointi on mahdollista Pasilan kirjastossa, Myllypuron mediakirjastossa ja Kaupunkiverstaalla (entinen Kohtaamispaikka Lasipalatsi).

Digitointia varten pitää varata tietokone. Voitte varata koneen puhelimitse. Kirjastojen yhteystiedot löytyvät HelMet-palvelusivuston oikeasta laidasta kohdasta "Löydä kirjastosi".

Palvelu on maksutonta ja kirjaston henkilökunta opastaa tarvittaessa laitteen käytössä.

http://www.helmet.fi/fi-FI
http://www.helmet.fi/fi-FI/Kirjastot_ja_palvelut/Tyoskentele_ja_viihdy/Asiakastietokoneet(679)
