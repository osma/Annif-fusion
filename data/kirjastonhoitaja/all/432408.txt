Erästä vertailua varten olen etsinyt tietoja vaan en ole löytänyt. Olisiko kirjastonhoitajalla tietoa?

Paljonko päivän hinnalla, siis ilman mitään inflaatiokorjauksia, maksoi

Litra maitoa
Litra bensiiniä
Koskenkorvapullo

Vuonna
1963
1968
1978
1988
1998
2006
tänään
Hei,

Kysyit maidon, bensiinin ja Koskenkorvapullon nimellishintoja tiettyinä vuosina. Bensiinillä tarkoitetaan tässä regular/92/95E -moottoribensiiniä. Maidon osalta tuote hiukan vaihtelee ajan myötä.
Tässä hinnat eri vuosina. Koskenkorvan ja maidon hinta on kyseisen vuoden tammikuulta, mikäli samalta vuodelta on saatavilla useita hintatietoja. 

1963 Bensiini 0.51 mk/l Koskenkorva 9,80  mk/pullo Irtomaito 0,469 mk/l
1968 Bensiini 0.67 mk/l Koskenkorva 12,90 mk/pullo Pakattu maito 0,76 mk/l
1978 Bensiini 1.91 mk/l Koskenkorva 30,00 mk/pullo Täysmaito 1,82 mk/l Kevytmaito 1,82 mk/l
1988 Bensiini 3.14 mk/l Koskenkorva 67,00 mk/pullo Täysmaito 3,39 mk/l
1998 Bensiini 5,52 mk/l Koskenkorva 83,00 mk/pullo Täysmaito 3,91 mk/l Kevytmaito 3,91 mk/l
2006 Bensiini 1,29 e/l Koskenkorva 9,20  euroa/pullo Täysmaito 0,73 e/l Kevytmaito 0,71 e/l
2012 Bensiini 1,67 e/l Koskenkorva 12,86 euroa/pullo Kevytmaito 0,86 e/l

Eurohintoja ei tässä ole muutettu markoiksi. 1 euro vastaa 5,94573 markkaa.

Lähteinä on käytetty Alkon hintatilastoja (Koskenkorva), Timo Myllyntauksen toimittamaa Kauppa- ja teollisuusministeriön julkaisua "Energian hinta 1800-1988" (Bensiinin hinta vuosina 1963-1988) sekä Tilastokeskuksen hintatilastoja (muut).

Suomen tilastollisista vuosikirjoista löydät tuotteiden keskihintoja eri vuosina. Kaikki vuosikirjat ovat saatavilla Doria palvelussa:
http://www.doria.fi/handle/10024/67152
