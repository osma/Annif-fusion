Hei. Olen yrittänyt etsiä lapsuuteni lastenkirjaa, muistan kirjasta vain sadun mutten nimeä, enkä ole onnistunut löytämään tätä kirjaa mistään. Kirja kertoo mustatukkaisesta tytöstä jolla on karitsa. Karitsa karkaa ja tyttö lähtee etsimään tätä metsästä. Metsässä tyttö säikähtää niin että hänen hiukset muuttuvat valkeiksi. Kirja on ilmeisesti julkaistu 60luvula ellei jo aijemmin koska kirja oli äitini lapsuudesta. Kirjailia mahdollisesti ulkomaalainen koska myös ulkomaalaisilla sivuilla olen törmännut ihmisiin jotka pähkäilevät saman kirjan etsinnän kanssa. Onko mitään tietoa mikä tämä kirja mahtaisi olla?
Kaivattu kirja saattaisi olla Monique Gorden Tyttö, jonka hiukset vaihtoivat väriä (Kirja-lito, 1969). Suomenkieliseen laitokseen tekstin on kirjoittanut Mirja Rutanen.
