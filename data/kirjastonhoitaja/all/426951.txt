Olen tällä viikolla lainannut "Karpin leivontakirja - leivo ilman sokeria ja jauhoja / Annika Rogneby".

Pettymys oli suuri kun kirjassa on vain kakkuja ja muita leivonnaisia. Mutta entä "suolainen" tai ei-makea leipä karppaajalle ... löytyykö siihen ohjeita? Entä vaalean leivän leipominen ilman hiivaa?
Monessakaan karppauskirjassa ei ole leivänleivontaohjeita. Kirjassa 100 helppoa ja hyvää gi-ruokaa (Ola Lauritzon & Ulrika Davidsson, 2008) on kaksi spelttilimpun ohjetta. Ohjeessa on spelttivehnäjauhoja ja hiivaa, joten jauhoton tai hiivaton se ei ole. Kirjan voi lainata Helmet-kirjastoista (www.helmet.fi).

Netin kautta löytyy karppileivän ohjeita, esim. nämä, jotka ovat myös hiivattomia:

http://herkku.wordpress.com/2010/06/05/karppaus-leipa/

http://karppaus.info/resepti/resepti.php?id=659

http://karppaus.info/resepti/resepti.php?id=303

Hiivattomia leipiä ovat ainakin monet rieskat, teeleivät ja intialainen chapati-leipä. Näiden ohjeita löytyy monesta leivontakirjasta, mm. kirjasta Teehetkien herkut (Pirjo Suvilehto, 2008). Kirjassa Kotoisasti speltistä: Birkkalan tilan reseptejä: alkuvoimaa ja terveyttä speltistä (Pirkko Larmo, 2007) on ohjeet mm. puolukkaleivälle, nokkosleipäsille ja hiutalerieskalle, jotka ovat hiivattomia. Kirjat löytyvät Helmet-kirjastoista.
