Hei!
Tarvitsisin aikuisille ja lapsille suunnattuja kirjoja ja teoksia joissa puhutaan kiusaamisesta esikouluiässä?
Lapsille suunnatut esikoulusta kertovat kuvakirjat ovat suurelta osin tarinoita, joissa ensin jännittää ja pelottaa mennä esikouluun, mutta ensimmäisen päivän jälkeen siellä onkin kivaa.
 
Elisabeth Zöllerin kuvakirjassa Ninni uskaltaa (ilmestynyt v. 2011) Ninni aloittaa esikoulun ja häntä kiusataan. Tarinassa Ninni löytää rohkeutensa ja sanoo kiusaajille vastaan. Opettaja tulee apuun.
 
Anneli Kannon kirjassa Veera Virtanen ja esikoulu (v. 2013) Veeralle nauretaan – ja toisaalta Veeran on vaikea olla osa ryhmää, samanarvoinen muiden lasten kanssa. 
Hän on tottunut kotona komentamaan pikkusisaria ja olemaan osaavin. Ystävystyminen vie sekä pilkkaamisen että Veeran oman pettymyksen pois.
 
Kiusaamisesta kerrotaan myös seuraavissa kirjoissa:
 
Sharon Rentta: Simo käy koulua (2011) – norsu on kateellinen apinalle ja kiusaa tätä

Gösta Knutsson: Pekka Töpöhäntä käy koulua (2008) – Monni-kissa kiusaa Pekkaa mutta Monnille käy huonosti ja hän putoaa omiin ansoihinsa

Odile Hellmann-Hurpoil: Hirmu-Riku  (2007) – helppolukuinen kirja juuri lukemaan oppineille. Riku terrorisoi ja pelottelee koulussa muita lapsia, lopussa ystävystyminen

Nele Moost: Kaikki ritareita! (2012) – susi valtaa muiden eläinten linnan ja pilaa muiden leikit, lopussa ystävystyminen
Sylvia Schopf: Ollaanko kuitenkin kavereita? (2010)  – liittyy päiväkodissa kiusaamiseen ja syrjintään
 
Verkkokirjasto Vaskista voi hakea lisää kiusaamiseen liittyvää aineistoa käyttämällä esim. asiasanoja ”kuvakirjat kiusaaminen” tai ”kiusaaminen lapset”.

Muita sopivia hakusanoja ovat esim. ystävyys, rohkeus, lastenkirjallisuus, esikoulu – näitä voi yhdistellä eri tavoin keskenään.
 
Haulla ”kuvakirjat kiusaaminen” tulee seuraava tulos:
 
https://vaski.finna.fi/Search/Results?lookfor=kuvakirjat+kiusaaminen&type;=AllFields&filter;%5B%5D=format%3A%220%2FBook%2F%22&sort;=main_date_str+desc&view;=list&limit;=20

Aikuisille suunnattuja esikouluikäisten kiusaamista koskevaa tietokirjallisuutta ovat esimerkiksi seuraavat kirjat, jotka
löytyvät Vaski-kirjastosta:

- Repo Laura: Pienet lapset ja kiusaamisen ehkäisy (2013)

- Repo Laura: Kiusaamisen ehkäisy varhaiskasvatuksessa - Kiusaamisen ehkäisyn ja puuttumisen suunnitelman laatiminen (2010)

- Kirves Laura: Kiusaavatko pienetkin lapset? (2019) 
 
- Mervi Juusola: Minä en suostu kiusattavaksi! (2015) – jämäkkyystaitojen valmennusta 7-13-vuotiaille

- Kaija Lajunen: Tunne- ja turvataitoja lapsille (2015) – oppimateriaalia n. 5-11-vuotiaille
