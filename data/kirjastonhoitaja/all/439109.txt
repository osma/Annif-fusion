Hei vaan,

Luin vanhan kysymyksen vuodelta 2001 ja halusin kysyä, että pitääkö kyseinen vastaus edelleen paikkansa. Kysyttiin voiko lukea jonkin tietyn päivämäärän sanomalehden vuosien takaa. Vastattiin, että niitä voi lukea mikrofilmeiltä ja niistä on myös mahdollista ottaa kopio maksua vastaan. Onko tämä vielä mahdollista?
Kyllä se on mahdollista. Vanhoja sanomalehtiä voi lukea mikrofilmattuina. Vanhempia lehtiä on myös digitoitu. 

Pasilan kirjaston lehtiosastolla voit lukea mikrofilmattuja lehtiä. Jos haluat kopiot mikrofilmien sivuista, sinun kannattaa varata Pasilan kirjaston lehtialueen työtila 39.  Laitteella voi tallentaa pdf-tiedostoja muistitikulle ja tulostaa paperikopioita (0,50 € / kopio, koko A3). Mikrofilmatut sanomalehdet löydät Helmet-hausta esimerkiksi sanoilla "sanomalehdet mikrofilmit".

Myös Kansalliskirjastossa voi lukea lehtien vanhoja numeroita  mikrofilmeiltä ja mikrofilmeistä saa kopioita. Digitoitujen lehtien listat löytyvät alla olevasta linkistä. Kansallisbibliografia Fennicasta näet, onko etsimäsi lehden vanhat numerot mikrofilmattu.

http://www.helmet.fi/fi-FI
http://www.kansalliskirjasto.fi/fi
https://fennica.linneanet.fi/vwebv/searchBasic?sk=fi_FI
http://www.kansalliskirjasto.fi/fi/kokoelmatjapalvelut/kokoelmat/sanomalehdet.html
http://digi.kansalliskirjasto.fi/aikakausi/?language=fi
http://digi.kansalliskirjasto.fi/sanomalehti
