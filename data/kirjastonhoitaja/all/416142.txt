Jos sähkökiuas syttyy palamaan miten se pitää sammuttaa? Vedellä vai sammutuspeitteellä?
Sisäasiainministeriön ja Suomen pelastusalan keskusjärjestön ylläpitämän Kodin turvaopas -sivuston sähköpaloja käsittelevässä osuudessa neuvotaan sammuttamaan kaikki kodinkoneiden palot seuraavasti: "Ensimmäiseksi on irroitettava pistotulppa pistorasiasta tai katkaistava sähkö koko asunnosta. Palo voidaan sammuttaa sammutuspeitteellä, jauhesammuttimella tai paksulla matolla. Ellei tilannetta hallita itse, soitetaan hätänumeroon 112 ja palokunta tulee paikalle." 

Sähkökiukaasta kerrotaan lisäksi näin: "Sähkökiukaan sisällä lämpötila on 500 - 600 astetta ja yläpuolella katossa 140 astetta. Moni tulipalo on syttynyt pyykin kuivaamisesta kiukaan yläpuolella. Pyykkiä ei saa koskaan kuivattaa kiukaan yläpuolella. Valmistajan tulee kiinnittää tiedot turvaetäisyyksistä kiukaaseen. - Liukastumiset ja horjahtamiset saattavat aiheuttaa palovammoja, ellei kiuasta ole suojattu turvakaiteella. Kaide pitää sijoittaa vähintään puolen metrin päähän kiukaasta."


Voit lukea lisää osoitteessa http://turvaopas.pelastustoimi.fi/paloturvallisuus.html.
