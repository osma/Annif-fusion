Hei

Etsin kulttuurihistorian esseetä varten Hilja Valtosen Autotyttö-näytelmää (1929) ja Päivä perijättärenä -romaania. Onko esim. kirjavarastossa? Muut naisautoiluun liittyvät teokset kiinnostavat myös.
Hilja Valtosen romaani Päivä perijättärenä vuodelta 1932 on lainattavissa HelMet-kirjastoista. Teosta on yksi kappale Pasilan kirjavarastossa, josta voit tilata sen omaan lähikirjastoosi.

Valtosen näytelmää Autotyttö : kommelluksia kolmessa näytöksessä (1929) sen sijaan ei ole lainkaan HelMet-kirjastojen kokoelmissa. Teosta voi pääkaupunkiseudulla lainata esimerkiksi Teatterikorkeakoulun kirjastosta, Suomalaisen Kirjallisuuden Seuran kirjastosta ja Työväenliikkeen kirjastosta. Kansalliskirjastossa on  yksi kappale ko. teosta, mutta sitä ei saa kotilainaan vaan ainoastaan lukusalikäyttöön.

Etsimästäsi aiheesta pitäisi löytyä tietoa esimerkiksi seuraavista julkaisuista:

Vähäkangas, Ismo: Sata lasissa (Turun historiallinen yhdistys, 2000)
Toiskallio, Kalle: Viettelyksen vaunu: autokulttuurin muutos Suomessa (SKS, 2001)
Försti, Teija: Vauhtikausi : autoilun sukupuoli 1920-luvun Suomessa. (Turun yliopisto, 2013)
http://www.doria.fi/bitstream/handle/10024/93799/AnnalesC371F%c3%b6rsti.pdf?sequence=2
(Artikkeli luettavissa myös teoksessa Esine ja aika : materiaalisen kulttuurin historiaa / toimittanut: Maija Mäkikalli ja Riitta Laitinen, SKS, 2010)
Siren, Anu: Older women's mobility and transportation issues : restraints and regulations, lust and splendour (Helsingin yliopisto, 2005)
http://ethesis.helsinki.fi/julkaisut/kay/psyko/vk/siren/olderwom.pdf
Wessberg, Lotta: The woman and the Car. A Study of the Car, the Woman
and Modernity. Ethnologia Fennica, Finnish Studies in Ethnology.Volume 29,
2001, 33-43. 
Women and the machine : representations from the spinning wheel to the electronic age / Julie Wosk (Johns Hopkins University Press, 2001) – Kansalliskirjaston avokokoelmassa -  myös elektronisena HY:n verkossa.

Useimmat teokset ovat saatavina Helsingin yliopiston kirjaston tai Kansalliskirjaston kokoelmista, joitakin teoksia löytyy myös HelMet-kirjastojen kokoelmista. Kaksi ensimmäistä julkaisua ovat luettavissa myös netissä. 

http://www.helmet.fi/fi-FI
https://fennica.linneanet.fi/vwebv/searchBasic?sk=fi_FI
https://helka.linneanet.fi/cgi-bin/Pwebrecon.cgi?PAGE=First&SEQ;=20140708145237&PID;=I8ZwhHsCmSnCN73IEHeYm0Y5tGziU
https://arsca.linneanet.fi/index.html
http://www.teak.fi/Kirjasto
http://www.finlit.fi/kirjasto/
#link::b329ebf8-af92-4c9f-9b3c-130fc46ce9b1::http://www.tyovaenperinne.fi/::linkend#
#link::8e8fe71c-025a-4da1-8d12-dad1f86cd577::http://www.kansalliskirjasto.fi/::linkend#
