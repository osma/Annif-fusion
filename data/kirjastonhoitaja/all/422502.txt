Englantilais-ranskalainen yliäänilentokone Concorde on erään ulkomaisen nettisivuston mukaan käynyt Turussa. Montako kertaa, milloin, oliko BA:n englantilainen vai AF:n ranskalainen lentokone? Liittyykö käynti johonkin erityistapahtumaan?
Concorden käynti Turussa liittyy presidentti ja rouva Mitterrandin valtiovierailuun vuonna 1987. Kyseessä oli siis Air Francen kone, joka lensi Pariisista Helsinkiin 1. heinäkuuta, siirtyi seuraavana päivänä Turkuun ja palasi sieltä Pariisiin. Lentoon liittyviä alkuperäisiä dokumentteja - mm. ruokalista - löytyy netistä ranskalaisen Concorde-keräilijän blogista osoitteesta http://menumitterrand-en1385.blogspot.com/.
