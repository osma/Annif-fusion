mistä tulee / mitä tarkoittaa sukunimi sipinen
Sipisten kanta-alue on tiettävästi eteläisessä Savossa, Sulkavan ja Puumalan tietämillä, vanhan Säämingin suurpitäjän alueella. 1500-luvun puolivälissä on juuri Sulkavan seudulla merkitty kirkonkirjoihin henkilöt ’magnus sippinen’ ja magnus Sipin’. Mutta onpa nimenkantajia ollut myös läntisessä Suomessa.

Sukunimeksi Sipinen on muovautunut isän nimestä Sipi – tai mahdollisesti myös isännän mukaan nimetystä talosta. Sipi taas on aikoinaan kansan suussa muuntunut suomalaiseen muotoonsa ruotsalaisesta nimestä Sigfrid. Tämä alkujaan muinaissaksalainen nimi on muodostunut sanoista ’sig’, voitto, sekä ’frid’, rauha. Nimi siis merkitsee voittoisaa suojelijaa tai voitolla rauhan tuojaa. 

Lähteet:
Lempiäinen, Pentti: Suuri etunimikirja. WSOY, 1999.
Mikkonen, Pirjo: Sukunimet. Otava, 2000.
Pöyhönen, Juhani: Suomalainen sukunimikartasto. [1] = Atlas of  Finnish surnames. Suomalaisen Kirjallisuuden Seura, 1998.
Uusi suomalainen nimikirja. Otava, 1988.
Vilkuna, Kustaa: Etunimet. Otava, 2005.
