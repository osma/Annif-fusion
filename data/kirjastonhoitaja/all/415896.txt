Hei, tutkimuksen mukaan esim. Joensuun käräjäoikeuden Hovioikeuteen viedyistä tapauksista jopa yli 40 % muuttuu. Miten on pk-seudulla, tai Uudellamaalla. Vertailun vuoksi.
Kollegat Helsingin hovioikeudessa tiesivät kertoa seuraavaa:

1. Tilastotietoa löytää parhaiten eri hovioikeuksien vuosikertomuksista. Hovioikeuksien kotisivuille päästään sivuilta http://www.oikeus.fi/4322.htm 

Suomessa on kuusi hovioikeutta, joiden jokaisen kotisivulla on linkki toiminta-( tai vuosi-)kertomukseen. 
Esim. Helsingin hovioikeuden (HelHO) toimintakertomukset löytyvät nettisivulta http://www.oikeus.fi/33357.htm 
Esim. tuoreimmassa v. 2007  HelHO:n kertomuksessa on tiedot sivulla 10. Siitä ilmenee, että vain 34 % käräjäoikeuden ratkaisuista säilyi sellaisenaan hovioikeudessa. Kaikkia muita muutettiin. 

2. Oikeuspoliittinen tutkimuslaitos tekee Suomessa aiheesta tutkimuksia. Useimmat tutkimuksista on julkaistu sarjassa "Oikeuspoliittisen tutkimuslaitoksen tutkimustiedonantoja. - ISSN 1235-9254. 
Tuoreimpia ovat esim. 
Nro 61. - Selvityksiä raiskausrangaistuksista ja rangaistuskäytön yhtenäisyydestä.- 2004. 
Nro 62. - Muutoksenhakijoiden kokemuksia siviiliprosessista. - 2004. 
Nro 71. - Eräiden talousrikosten rangaistuskäytäntö. - 2006. 
Nro 79. - Rangaistuskäytäntö törkeissä huumausainerikoksissa. - 2007 

Oikeuspoliittinen tutkimuslaitoksen kotisivut http://wwwoptula.om.fi/ 

3. Lisäksi oikeudellisesta kirjallisuudesta löytyy periaatteellisempaa pohdintaa "Muutoksenhausta" ja "Rangaistuskäytännöstä".
