Hei,

Kirjastoissa (esim. 10) on siirrytty CD-koteloista muovitaskuihin, mikä on mielestäni ollut loistava idea. CD-kotelohan on yksi suurimmista flopeista kautta aikojen (rikkoontuu todella helposti, vaikeakäyttöinen yms.)
Kysymykseni kuuluu, että mistä kirjastot hankkivat muovitaskut, koska ottaisin ne kotonakin käyttöön?
Kysäisin asiaa hankintaosastoltamme, ja sieltä kerrottiin, että CD-muovitaskut ovat peräisin Tanskasta ja niitä toimittaa kirjastolle Haustechnik Fi Oy, jonka nettisivut löytyvät osoitteesta http://www.haustech.fi/. Kirjasto tilaa niitä suuria eriä, mutta kenties niitä olisi mahdollista hankkia pienempiäkin eriä.
