En saa osumia kysymyksellä kolmas osapuoli Suomen asetukset ja lait-kokoelmasta. Pitäisi löytää tietoa mahdollisuuksista silloin, kun on tavallaan kolmas osapuoli oikeusprosessissa, jossa on kyse riita-asiasta, koskien homevaurioista taloa, jonka rakennustarkastuksen vastuussa on ollut kunnanrakennusmestari. Talon myyjä on kuollut ja kärsinyt osapuoli tarvitsee tietoa, miten voisi saada vielä oikeutta, koska vastapuoli yrittää välttää vastuuta viitaten kuolemantapaukseen ja sen kautta asian mitätöimiseen. Miten haen tai vielä parempi, jos pystytte laittamaan suoraan linkin kohtiin, jotka koskevat tällaista asiaa. ISO kiitos! 
Tässä muutama vinkki lain kohdista, joiden pohjalta voisi hakua jatkaa.

Asuntokauppalaki
http://www.finlex.fi/fi/laki/ajantasa/1994/19940843

Rakennuslaki
http://www.finlex.fi/fi/laki/ajantasa/1999/19990895

Kiinteistölaki
http://www.finlex.fi/fi/laki/ajantasa/2001/20010143


Toinen mahdollinen tapa aloittaa tiedonhaku tällaisissa tapauksissa on hakea Finlex-tietokannasta www.finlex.fi ensin vaikkapa kohdasta OIKEUSKÄYTÄNTÖ (KKO) millaisia ennakkopäätöksiä vastaanvanlaisissa tapauksissa on annettu. Hakusanalla kosteusvauri* (katkaisumerkki *) tuli jo 19 ennakkotapausta, joita selaamalla löytyy lisää sanoja, joilla hakua voisi ajantasaisesta lainsäädännöstäkin jatkaa.
Tällaisia sanoja voisi olla esim. kiinteistön kauppa, vahingonkorvaus

Asunto- ja kiinteistöasioita ja niissä palvelevia tahoja on listattu Makupalat-portaalin sivulla
http://www.htk.fi/kirjasto/makup/asunto2.htm. Sieltä voisi löytyä lisää neuvoa antavien tahojen osoitteita ja yhteystietoja. Esimerkiksi Kuluttajaviraston sivulta
http://www.kuluttajavirasto.fi/user_nf/default.asp?site=34&tmf;=6470&lmf;=6481&id;=8957&mode;=readdoc löytyy tieto, että uusi maakaari on muuttanut kiinteistökauppaa koskevia säädöksiä. Ao. laista löytyy tietoa myös virheistä ja vastuista kiinteistönkaupassa 
Maakaari löytyy seuraavasta osoitteesta :
http://www.finlex.fi/fi/laki/ajantasa/1995/19950540


