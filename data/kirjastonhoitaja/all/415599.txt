Kysymykseni koskee naisten ja painon suhdetta. Miksi naiset eivät halua puhua painostaan tai miksi he vaivaantuvat kun tätä kysytään? Onko tällä jotain muutakin taustaa kuin nykyajan ihanteet? Jokseenkin aivan kaiken kokoiset eli painoiset naiset kokevat painonsa olevan asia, jota ei saa ottaa puheeksi. 

Kyllä kait tähän aihepiiriin liittyen on tehty jotain tutkimuksia, Suomessa tai ulkomailla, joista luulisi tietoa löytyvän.
Kysymyksenasettelusi johtaa naistutkimuksen ja terveystieteiden välimaastoon. Kun kyseessä on opinnäytetyö, kannattaa valita tiedonhakuun Linda, yliopistokirjastojen tietokanta ja Arto, kotimainen artikkeliviitetietokanta. Lindan ja Arton aineistot ovat saatavissa ainakin kaukopalvelun kautta.
Esität väitteen naisten asenteesta painonsa ilmoittamiseen. Hyvällä onnella löydät kirjallisuudesta tukea väitteelle. Ehkä olisi hyvä alustaa asiaa omalla tutkimuksella, jossa haastateltavilta kysytään tätä asiaa tai vertaillaan naisten halukkuutta ilmoittaa erilaisia henkilökohtaisia tietojaan.
Löysin sopivia asiasanoja lähestyä asiaa vain naisten ja heidän ruumiinkuvansa ja asenteidensa kautta. 
Hyvään alkuun pääsee Katariina Kyrölän ja Hannele Harjusen artikkelikokoelmalla Koolla on väliä! (julk. 2007). Sisältää pienen "lihavuussanakirjan". Teos Avainsanat : 10 askelta feministiseen tutkimukseen sisältää Tutta Palinin artikkelin Ruumis (1996). 
Jarna M. Laitisen artikkeli Ruumis ja metaforat sis. teokseen Kirjallisuus, kieli ja kognitio (2000).
Vanhoja ja uudempia kehoihanteita esittelee mm. Kaari Utrio teoksissaan Bella Donna ja Venus.
Pro graduja:
Hänninen, Stiina: Läski on rumaa, epäterveellistä ja itseaiheutettua (2000). - Sarlio-Lähteenkorva, Sirpa: "Sit se vaa lipsu". - Männistö, Tiina: Haluathan tulla todelliseksi naiseksi? (2003). - Pajala, Outi: "Mielessä häämötti punainen mekko"(Painonvartijat-yrityksen mainonta...).
Nämä kirjat eivät ole opinnäytteitä:
Katseen alaiset / koonnut Elsa Saisio (2005)
Johansson, Anna: Norsu nailoneissa (2001)
Simonen, Leila: Kiltin tytön kapina (2005)
Hyviä lähdekirjallisuusluetteloita on monissa em. kirjoissa.
Artikkeleita:
Reuter, Martina: Anorexia nervosa ja ruumiin muokkaus, julkaisussa: Naistutkimustiedote 1997: 2, s. 6-9
Purhonen, Semi: Katseenalaiset, julkaisussa: Naistutkimus 1999 : 4 s. 30-48
Huovila, Leena: Ylipainoiset pojat eivät tunne itseään lihaviksi, julkaisussa: Mielenterveys 2004 : 4, s. 23
Normaalipainoisista tytöistä kolmannes kokee itsensä lihavaksi [Elektroninen aineisto Internetissä)]
Korhonen, Liisa: Ei Perussa eikä Kanadassa : naisen ruumis ei koskaan kelpaa, julkaisussa Uusi nainen 1993 : 3, s. 22-23, 28
Lindasta löytyy myös ulkomaista aineistoa, esim.
Spitzak, Carole: Confessing excess : women and the politics of body reduction (1990).
