Kuinka monta kirjastonhoitajan vakanssia on pääkaupunkiseudulla? Helsinki, Vantaa, Espoo, Kirkkonummi, Kauniainen, kaikki kirjastot mukaanluettuna.
Puhutaan niin paljon  kirjastonhoitajien eläköitymisestä ja mahdollisesta työntekijäpulasta. Koulutetaanhan heitä jo aika vauhdilla lisää. Onko pulahuhuilla perää? Kannattaako alalle kouluttautua työnsaannin toivossa ?
Pääkaupunkiseudun kirjastoissa (Espoo, Helsinki, Kauniainen, Vantaa) on yhteensä n. 900 ihmistä töissä.  Tämä on koko henkilökunnan määrä, jota arvelin teidän tarkoittaneen. Pelkästään kirjastonhoitajan virkoja ei liene puoltakaan tästä määrästä. Kirkkonummen osalta meillä ei ole tietoja, tiedot saa seuraavien yhteystietojen avulla: Pääkirjasto
Kirkkotori 1, 02400 Kirkkonummi
Puh. (09) 2967 2467, (09) 29671*
Faksi (09) 2967 2520
Sähköpostiosoite: kirjasto@kirkkonummi.fi
Kirjastoalan työllisyysnäkymät ovat kaiketi osittain mielipidekysymys, johon on vaikea ottaa kantaa. Pääkaupunkiseudulla avoimena oleviin virkoihin ja toimiin on yleensä ollut enemmän kuin yksi hakija viime aikoina, mutta pienemmillä paikkakunnilla hakijoiden määrä ei välttämättä ole ollut yhtä runsasta. 
Kirjastoalaa voi seurata mm. Kirjastot.fi-palvelun kautta osoitteessa http://www.kirjastot.fi     Kirjastoalan ammattikalenteri (Avoimet työpaikat, koulutus, tapahtumat,uutiset) löytyvät osoitteen http://www.kirjastot.fi/fi-FI/ammattikalenteri/ kautta.
