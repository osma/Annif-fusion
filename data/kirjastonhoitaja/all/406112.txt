Koppolan sairaala. Tarvitsisimme mahdollisimman tarkat tiedot rakennuksen historiasta:
1)tarkka nimi, jolla talo milloinkin on toiminut ja kenen alaisena
2) tarkat kutakin käyttötarkoitusta koskevat vuosiluvut, mikäli mahdollista. Tiedossamme on, että talo on ilmeisesti valmistunut v. 1928 tai -29 ja sen on suunnitellut arkkitehti Axel Mörne
Alkuaan Koppolan kunnalliskodiksi suunniteltu rakennus rakennettiin vuosina 1927-1928 yhdessä yksikerroksisen Koppolan päiväkodin kanssa. Rakennukset on suunnitellut arkkitehti Axel Mörne.
Rakennus otettiin Joensuun kaupungin kunnalliskotikäyttöön 9.5.1929. Vuonna 1930 rakennukseen perustettiin erillinen kunnalliskodin mielisairasosasto. 
Rakennus toimi vuoteen 1954 saakka vanhainkotina, jonka jälkeen se muuttui Mielisairaiden hoitokodiksi. Vuonna 1967 valmistui uusi Koppolan B-mielisairaala. 
Vanhassa rakennuksessa aloitti toimintansa sairaalan henkilökunnan perustama Päiväkotiyhdistys 1.10.1969.

Tiedot on poimittu seuraavista lähteistä:

Pertti Elsinen: Joensuun historia 4, s. 209, 227
Joensuun kaupunki: Kulttuuri- ja rakennushistorialliset kohteet. 1995, s. 62.
Harri Mustaniemi: Rautainen operatsionipöytä, s. 109-

Kirjat löytyvät Joensuun kaupunginkirjaston kokoelmista.

Koivikko-aluetietokannasta: http://jokunen.jns.fi/Intro?formid=portal
asiasanalla Koppola, löytyy kolme aiheeseen liittyvää artikkelia:
Joensuun vasta valmistunut kunnalliskoti.
Karjalainen, 1929:48A, jatkuu n:ossa 51A

Kiinni elävään elämään. Koppolan sairaala toimintakeskukseksi.
Karjalainen, 19.12.1987, s. 24

Pohjois-Karjalaa kiertämässä.
Sairaanhoitajalehti, 1956, s. 374-386

Joensuun maakunta-arkistosta ja Joensuun kaupungin keskusarkistosta voit saada lisätietoa rakennuksesta ja sen käytöstä esim. vuosikertomuksista. Joensuun kaupunginkirjastossa on Koppolan B-sairaalan kuntainliiton vuoskertomuksia vasta vuodesta 1968 lähtien. Silloin B-sairaala toimi jo uudessa rakennuksessa.
Joensuun kaupungin vuosikertomukset ovat myös meillä. Niitä voi käydä tutkimassa paikan päällä, jos on tarpeen.
