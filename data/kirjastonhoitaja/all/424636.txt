Onko norjan kielen opiskelua varten tehty CD-levyä, jota voisi esim. pitkillä automatkoilla kuunnella ja opiskella? Tai onko olemassa jotain teosta yms. jossa löytyisi tälläinen "itsenäinen" cd-levy muun materiaalin lisäksi?
Kuopion kaupunginkirjaston kokoelmissa on tällä hetkellä muutama CD-äänitteellinen norjan kielen kurssi (ks. oheinen lista). Kurssipakettien laina-aika on neljä viikkoa. Tervetuloa tutustumaan tarkemmin pääkirjaston musiikkiosastolle! (p.017-182325)

Norwegian in 60 minutes- Singapore : Berlitz, 2008. (1 nide, 1 CD-äänilevy)
Alkeistaso. - Norjan kielen sanoja ja sanontoja matkailijalle; opetuskieli englanti. - Paketissa CD-äänite ja siihen liittyvä vihkonen

Danbolt Simons, Margaretha
Teach yourself Norwegian conversation. - Great Britain : Hodder Education, 2006. (1 nide, 3 CD-äänilevyä)
Alkeistaso. - Tiivis suullisen norjan kielen kurssi aloittelijoille, opetuskielenä englanti.-Paketissa tekstivihkonen ja kolme CD-äänitettä

Andersen, Hadle Oftedal
Brillefint! : Norjan kielen alkeiskirja. - Helsinki : Finn Lectura, 2000.(1 nide, 1 CD-äänilevy)
Alkeistaso. - Norjan kielen alkeiskurssi aikuisopiskelijoille, opetuskieli suomi. - Paketissa yhdistetty teksti- ja harjoituskirja sekä CD-äänitteet

Norwegian / course writers: Luana Marie Jøsvold, Ulrike S. Rettig. - New York : Simon & Schuster, c1999. (1 nide, 6 CD-äänilevyä - (Pimsleur Language Programs : World Citizen edition)
Alkeistaso. - Kuunteluun ja toistoon perustuva norjan kurssi, joka tähtää puhutun kielen nopeaan oppimiseen. - Opetuskieli englanti. - Paketissa CD-äänitteet ja oheisvihkonen

Norjan kielikurssi I-II: peruskurssi. - [Spånga] : Univerb, c2002. (2 nidettä, 3 CD-äänilevyä)
Alkeistaso. - Itseopiskeluun soveltuva norjan kielen peruskurssi. - Äänitteillä lauseet toistetaan ensin suomeksi, sitten norjaksi. - Käsittää n. 420 lausetta ja 3000 sanaa eri aihepiireistä (mm. matkailu). - Paketissa CD-äänitteet sekä norjan- ja suomenkieliset harjoituskirjat
