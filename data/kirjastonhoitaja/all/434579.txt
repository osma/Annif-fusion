Kuinka kirjoitetaan oikein "peruslääkärintarkastus"?
Kysymyksessä on urheilijalta kerran vuodessa vaadittu tarkempi lääkärintarkastus. Kilpailujen yhteydessä lääkäri tarkistaa kilpailijan senhetkisen kunnon, mutta vuotuinen tarkempi tarkastus pitää olla voimassa. Kirjoitetaanko se kaikki yhteen vai jaetaan ja jos jaetaan niin miten?
Yhdyssanan osat kirjoitetaan yhteen. Yhdyssanat muodostuvat yleensä lajin ilmaisevasta perusosasta (loppuosa) ja täsmentävästä määriteosasta (alkuosa). Yhdyssanassa peruslääkärintarkastus on ”perus-”  on siis määriteosa, joka määrittää sanaa ”lääkärintarkastus” (vrt. esimerkiksi  ”edustusmääräraha”, ”perusterveydenhuolto”). Yhteen tai erilleen kirjoittamista helpottaa se, jos ajattelee, onko kyseessä oma käsite. Jos näin on, yhdyssanan osat kirjoitetaan yhteen.

Lähde:
Iisa – Piehl – Oittinen: Kielenhuollon käsikirja (Yrityskirjat, 2012)
