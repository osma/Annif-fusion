Muistaako kukaan tällaista? Televisiosta tullut sarja joko 1970 tai 1980 luvulla. Sarjan tapahtumat liittyivät Tyynenmeren saarelle jossa oli lentäjiä ja lentokoneita ja sairaanhoitajia. Sarja kertoi heidän välisistä suhteista.
Kyseessä lienee ”Raikulipojat lennossa”, jota on esitetty Suomen televisiossa toosa.com –televisiosarjasivuston mukaan ainakin vuosina 1982-83. Sarja sijoittui Tyynellemerelle, missä majuri Gregory ”Pappy” Boyington johti laivaston lentäjäjoukkuetta toisen maailmansodan aikana. Boyingtonia esitti Robert Conrad. Corsair-koneilla lentäneet lentäjät olivat sarjan nimen mukaisesti vallattomasti käyttäytyviä kapinoitsijoita. Alkuperäinen sarja esitettiin Yhdysvalloissa NBC-kanavalla vuosina 1976-78 nimellä ”Baa Baa Black Sheep” (tunnetaan myös nimellä ”Black Sheep Squadron”). Sarjan pilottijakso on ilmestynyt itsenäisenä televisioelokuvana nimeltä ”The Flying Misfits”. 

Tietoja sarjasta englanniksi Wikipediassa:  http://en.wikipedia.org/wiki/Baa_Baa_Black_Sheep_%28TV_series%29

Elokuva/tv-sarjatietokanta IMBd (engl.):
http://www.imdb.com/title/tt0073961/

Toosa.com: http://www.tuonpuoleinen.com/toosa/index.htm

Suomeksi sarjasta on vain vähän tietoa saatavilla, mutta sitä on käsitelty useilla keskustelupalstoilla, joilla muistellaan vanhoja tv-sarjoja:
http://www.dvdplaza.fi/forums/showthread.php/21117-Raikulipojat-lennossa
http://www.pienoismallit.net/keskustelut/346_sotaelokuvat/
