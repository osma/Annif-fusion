Hei,

Mistä löytäisin tietoa Mäntsälän ja Pornaisten kuntien palveluntuottajista? (  matkailu-, ravitsemus-, kuljetus-, ohjelma-, liikunta- urheilupalvelut ) Määrä, jakauma jne? Joudun tekemään ammattikorkeakoulussa raportin kyseisistä kunnista osana isompaa työtä.
Hei, Tilastokeskuksella on maksullinen tietokantapalvelu nimeltä "Kunnittaiset toimipaikkatilastot - KunTo" (http://tilastokeskus.fi/tup/kuntopa/index.html).
KunTo-palvelu on maksullinen Internet-välitteinen tilastopalvelu, joka sisältää toimipaikkatilastoja toimialaluokituksen 5-numerotasolla ja alueittain. Aluejakoina tietokannassa on kunta, seutukunta tai maakunta.
Tietokannasta voi teettää maksullisia selvityksiä yritysrekisterin tietopalvelussa (yrek@tilastokeskus.fi) tai Tilastokirjastossa.
KunTo on kaikkien tiedontarvitsijoiden käytössä maksutta Tilastokirjaston asiakaskoneilla (http://tilastokeskus.fi/tup/tilastokirjasto/index.html). 
Itsepalvelussa asiakas voi muodostaa tietokannasta taulukoita ja tulostaa niitä paperille. Tietojen tallentaminen  tietovälineille ei ole sallittua.
Asiakkaan, joka haluaa teettää tai tehdä itse taulukot, on syytä ensin tutustua Tilastokeskuksen käyttämään toimialaluokitukseen, jonka perusteella löytyvät oikeat toimialaluokat. (http://tilastokeskus.fi/tk/tt/luokitukset/lk/toimiala_index.html).
