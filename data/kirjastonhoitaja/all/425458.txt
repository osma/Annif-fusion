Tsherepovetsin sotavankileiri nro 158 :
Löytyisikö muita julkaisuja & tietolähteitä jatkosodan aikaisesta sotavankileiristä kuin jo tuntemani : Dmitri Frolov: Sotavankina Neuvostoliitossa sekä Alava T, Frolov D, Nikkilä R: Rukiver ?
Kattavampia esityksiä kuin kysymyksessä mainitut ei löytynyt. Leiriä kyllä sivutaan muistelmateoksissa ja erilaisissa artikkeleissa.

Malmi, Timo. 2006. Jatkosodan suomalaiset sotavangit. Teoksessa Jari Leskinen & Antti Juutilainen (toim.) Jatkosodan pikkujättiläinen. Helsinki: WSOY.

Malmi, Timo. 2001. Suomalaiset sotavangit Neuvostoliitossa 1941-1944. Jyväskylä: Gummerus.

Martikainen, Olavi. 2002. Muistelmia sotavankeudestani Neuvostoliitossa 15.9.1942-25.12.1944. Teoksessa Sotahistoriallinen aikakauskirja 21. Helsinki: Gummerus.

Jarkka, Rauha. 1985. Lähellä rajaa: Niilon, Olavin ja muutamien muiden sotavankiveteraanien muistelmien ja haastattelujen pohjalta. Jyväskylä: Gummerus.

Jääskeläinen, Seppo. 2001. Sodan vanki : sotavangin tarina. Helsinki: Otava..

Vettenniemi, Erkki. 2004. Punaisen terrorin todistajat : Neuvostoliitto suomalaisten leirivankien muistelmissa. Helsinki: SKS.

YLE:n Suomalaiset vankileirien saaristossa –dokumentin sivuilta löytyy muisteluita, asiakirjoja sekä päivitetty matrikkeli.

http://yle.fi/dokumentti/sotavangit/

Frolovin teoksessa Sotavankina Neuvostoliitossa vaikuttaisi olevan kattava ja melko hyvin ajan tasalla yhä oleva kirjallisuusluettelo. Suomalaisiin sotavankeihin liittyvät asiakirjat löytyvät pääasiassa entisestä Sota-arkistosta, nykyisestä Kansallisarkiston Sörnäisten toimipisteestä.
