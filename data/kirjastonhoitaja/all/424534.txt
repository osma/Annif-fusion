Hei, 
Onko Suomessa olemassa luonto-, kulttuuri- ja/tai taidekirjallisuuteen keskittyviä kirjastoja/kokoelmia? Jos on, niin missä?
Kuntien kirjastoissa ei tällaisia tiettävästi ole. Joillakin kirjastoilla voi olla kokoelman osana erityiskokoelma. Esimerkiksi Helsingin kaupunginkirjaston Rikhardinkadun kirjastolla on RikArt-taiteilijakirjakokoelma. Siitä lisätietoa täältä:

#link::c530c969-fc0c-4286-a935-602e4b8be4fc::http://rikart.lib.hel.fi/::linkend#

Linkki muiden kuntien kirjastojen erityiskokoelmiin kirjastot.fi-sivuilta:

http://www.kirjastot.fi/fi-FI/kirjastot/kunnan-ja-kaupunginkirjastot/erikoiskokoelmat.aspx

Yliopistojen, taidemuseoiden yms. kirjastojen joukossa on myös kysymiisi aiheisiin erikoistuneita kirjastoja. Tällaisia ovat ainakin nämä: 
- Kansallisen audiovisuaalisen arkiston kirjasto (elokuva-ala, Helsinki)
- Kiasman tutkijakirjasto (taide, Helsinki)
- Museoviraston kirjasto (kulttuuri, Helsinki)
- Suomen Ympäristökeskuksen kirjasto (luonto, Helsinki)
- Kulttuuripolitiikan kirjasto (kulttuuri, Helsinki)
- Valtion taidemuseon kirjasto (taide, Helsinki)
- Taideteollisen korkeakoulun (nykyään osa Aalto-yliopistoa) kirjasto (taide, Helsinki)
- Kuvataideakatemian kirjasto (taide, Helsinki)

Lisäksi useilla näiden alojen yliopistojen tiedekunnilla ja muilla oppilaitoksilla on omia kirjastoja.

Kirjastot.fi-sivuilta löydät kirjastot ja näiden yhteystiedot:

http://www.kirjastot.fi/fi-FI/kirjastot/erikoiskirjastot/

http://www.kirjastot.fi/fi-FI/kirjastot/yliopistokirjastot/
