Onko Timo Sarpanevan Arkipelago-kynttilänjalkasarjassa koskaan ollut muita malleja kuin nykyisin tuotannossa olevat pohjaltaan neliön- ja kolmionmuotoiset mallit? Kuuluuko Arkipelagon (vanhaan?) mallistoon myös pohjaltaan pyöreä kaksoiskartio, joka keskeltä kapea ja levenee molempiin päihin?
Timo Sarpanevan Arkipelago-kynttilänjalkasarjassa on ollut useita eri malleja 1970- ja 1980-luvuilla. Edelleen valmistettavien kolmi- ja nelikulmaisten lisäksi kynttilänjalkoja on valmistettu mm. pohjaltaan pyöreänä
ja varreltaan sekä suorana että kaksoiskartion muotoisena. Kynttilänjalkoja on valmistettu eri korkuisina,
kaksoiskartiomallisten korkeudet 14 cm ja 25 cm. Tuotannossa on ollut myös pallon muotoinen kynttilänjalka sekä pohjaltaan apilan muotoinen ja varreltaan suora jalka. 1970- ja 1980-lukujen vaihteessa on valmistettu myös Arkipelago-kynttilänalustoja, halkaisijat 15 cm ja 20 cm. 
 
Lisää tietoa Arkipelago-sarjasta on saatavissa kirjoista:
 
Designlasin hintakirja.
[s.l.] : Poolring Oy, 2005. 
(sivuilla 193-195).
 
Suomalaisen lasin juhlaa : Iittala 125 / [toimitus: Marianne Aav, Eeva Viljanen]. 
Helsinki : Designmuseo, 2006.
