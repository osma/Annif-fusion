Etsisin yhtä kirjaa, jota luin joskus. Sen nimi oli 'Viimeinen yksisarvinen'. Kirjailijan nimeä en muista, ja teos löytyi nuorten fantasiakirjoista. Nyt kun olen sitä etsinyt, ei ole löytynyt onkohan se vielä kirjastossa/varastossa?
Viitasaaren kaupunginkirjasto ei kuulu Kysy kirjastonhoitajalta -palvelun vastaajakirjastoihin, joten tämä vastaus tulee Helsingistä.

Kysymyksessä on varmaan Peter S. Beaglen fantasiakirja ”Viimeinen yksisarvinen” (WSOY, 1994). Sitä näyttäisi olevan yksi kappale Viitasaaren pääkirjaston aikuisten osastolla luokassa 84.2 BEA. Jos et löydä sieltä kirjaa itse, voit varmasti pyytää apua henkilökunnalta.
