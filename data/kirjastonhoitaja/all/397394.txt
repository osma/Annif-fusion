Voiko albaniankielisiä lastenkirjoja kaukolainata muista kirjastoista tai onko niitä ylipäätänsä miten saatavilla? Lapseni ovat kaksikielisiä (suomi ja albania).
Helsingin kaupunginkirjaston, yleisten kirjastojen keskuskirjastojen yhteydessä toimii myös maanlaajuinen Ulkomaalaiskirjasto. Kirjaston kokoelmista löytyy yhteensä noin 500 albanian kielistä nidettä. Kokoelmissa on niin aikuisten kuin myös lasten aineistoa. Kirjoja voi kaukolainata oman kotikirjaston kautta. Kokoelmaan voi tutustua osoitteessa:
www.helmet.fi 
Valitsemalla Sanahaku –kentän ja kirjoittamalla hakukenttään 2 (kaksi) tähteä (**) ja valitsemalla Aineistovalikosta esim. kirjat ja kielivalikosta albaniankielen ja klikkaamalla Hae –painiketta saat koko kokoelman ”tuoreusjärjestyksessä”. Klikkaamalla alleviivattua nimekettä näet miten teos on asiasanoitettu, onko kyse esim. kaunokirjallisuudesta tai tietynalan tietokirjallisuudesta. 
Koko HelMet –tietokannasta löytyy albaniankielistä aineistoa 1336 kpl.
Yleensä kirjastot tilaavat suuremman kokoelman 3-6 kuukaudeksi, jona aikana asiakkaalla on mahdollisuus useampi tarjolla olevat teos. Kaukolainoja tilatessa kannattaa kirjastonhoitajalle kertoa minkä tyyppistä aineistoa haluaa. Aina ei tietenkään haluttua aineistoa kokoelman rajallisuuden takia löydy. 

