Olen yrittänyt etsiä kirjaston hausta oppaita reitittimistä ja niiden asentamisesta. Reitittimellä tarkoitan tässä yhteydessä tietoliikennetekniikkaan liittyvää laitetta, jolla voidaan mm. jakaa internet-yhteys (langattomasti tai langallisesti) usealle tietokoneelle kotona. Eli se yhdistää kaksi tietoliikenneverkkoa toisiinsa. Esim. Internet ja lähiverkko.

Olen tullut siihen tulokseen, että painettua kirjallisuutta ei taida aiheesta juuri löytyä tai sitten etsin väärällä sanalla. Osaisitteko auttaa?
Aiheesta hakiessa kannattaa käyttää hakusanaa "reitittimet". 

Kirjoja ei aiheesta kovin paljoa löydä, ja lisäksi tietotekniset aiheet ovat niin nopeasti muuttuvia, että kirjojen sisältö vanhenee aika nopeasti. Tässä muutama kirja, joissa reitittimiäkin käsitellään: Hakalan kirjassa käytännöllisemmin ja Anttilan kirjassa teoreettisemmin.

Hakala, Mika: Tietoverkon rakentaminen. Docendo, 2005.
Anttila, Aki: TCP/IP tekniikka. Helsinki Media, 2000.

Internet olisi varmasti hyvä tiedonlähde tällaisesta aiheesta, mutta myös aikakauslehdistä löytyy tuoretta tietoa.

Aleksi-artikkeliviitetietokannasta löytyy mm. seuraavat lehtiartikkeliviitteet, jotka käsittelevät reitittimiä.

Blom, Elina: Mikä kumma on reititin? : yksi digikodin keskeisimmistä laitteista on reititin. Sitä käyttävät avukseen verkkoon tahtovat kodin vimpaimet. Julkaisussa: MikroPC 2009: 11, 42-43.

Ylä-Jääski, Vesa: Bittikodin selkäranka. Julkaisussa: Tekniikan maailma 57(2009): 3, 50-54.

Berschewsky, Tapio: Nopeimmat wlan-verkot. Julkaisussa: Tietokone 28(2009): 1, 60-66. (Laitetesti)

Jääskeläinen, Ossi: N kertaa nopeammin. Julkaisussa: MikroPC 2008: 10, 16-23. (Laitetesti)
