Hei!

Koska eMagz palvelu tulee taas käyttöön? Pilottikokeilun aikana luin etenkin suomalaisia aikakauslehtiä, pidin siitä kovasti!
Suuren suosion saanut eMagz ei valitettavasti toistaiseksi ole tulossa takaisin Helmet-kirjastojen palveluihin. Kotimaisia digitaalisia aikakauslehtiä pyritään kuitenkin saamaan taas asiakkaille luettaviksi etäkäyttöisesti. Vaihtoehtoa etsitään, mutta vielä ei pystytä sanomaan, milloin se saataisiin käyttöön. 

Kun digitaalisten aikakauslehtien etälukumahdollisuus taas on kirjaston palveluissa, siitä varmasti tiedotetaan näkyvästi. Sinun kannattaa siis seurata HelMet-sivustoa. 

Helsingin kaupunginkirjasto / Hankinta- ja luettelointitoimisto / e-aineistot
