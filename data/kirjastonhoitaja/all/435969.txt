Hei! Haluaisin parantaa englannin kielen taitoani. Lähtökohtaisesti kielitaitoni on jo hyvä. Haluaisin kuitenkin parantaa seuraavia osa-alueita:

Brittienglannin mukainen ääntäminen nykyisen suomalaisen aksentin sijaan. Tässä olisi tarpeen, että materiaali cd:llä on sellainen, että ensin pitää sanoa suomeksi ja sitten oikea vastaus tulee englanniksi, sillä haluaisin harjoitella tätä autossa. Eli tässä ei tarvitse sisällön olla kovin vaikeaa englantia, kunhan äänitteen rakenne olisi tuollainen, että ensin suomeksi, sitten brittienglanniksi lähes 'mitä tahansa' sanastoa

Toiseksi haluaisin parantaa kielioppiani, se on päässyt lukioajoista pahasti unohtumaan. Tässä haluaisin materiaalin, jossa on ensin kerrottu kielioppi, sitten tehtäviä ja ehdottomasti myös niiden oikeat ratkaisut, muuten itseopiskelu ei onnistu

Kollmanneksi: olen liike-elämässä töissä ja jos on joku tuore matsku, jossa on brittienglannilla liike-elämän tekstejä ja cd, se olisi kiinnostavaa myös

Kiitos avustasi etukäteen!
Hei,

Englannin kielen ääntämiseen on HelMet-kirjastoissa tarjolla useita kokonaan englanninkielisiä oppimateriaaleja, mutta kuvailemasi tyyppistä aineistoa en valitettavasti löytänyt. Voisit kuitenkin kokeilla esimerkiksi seuraavia englanninkielisiä aineistoja. Näissä kaikissa on mukana CD-levyjä, joita voit kuunnella autossa:

Perfecting your English pronunciation / Susan Cameron (sis. kirja, 2 cd, 1 dvd), McGraw-Hill, 2012

English pronunciation in use. Intermediate: self-study and classroom use / Mark Hancock (sis. kirja, 4 cd), Cambridge university press, 2012

Speaking/ Cheryl Pelteret (kirja, 1 cd), HarperCollins, 2012



Kieliopin harjoittelua varten voit kokeilla seuraavia aineistoja:

Grammar to go / Maarit Luhtala, Lynn Nikkanen, Susanna Nuutila, Valpuri Suonio (SanomaPro 2014)

Englannin peruskielioppi / Päivi Rekiaro
& Englannin peruskielioppi: harjoituskirja / Päivi Rekiaro
(Gummerus 2007, 2. uudistettu painos)




Liike-elämän englantia voit opiskella seuraavista aineistoista (kaikki sisältävät CD-levyjä, osassa myös DVD):

Jackpot: making the most of business English / Marja-Leena Timonen, Terttu Niskanen (SanomaPro)

Intelligent business: coursebook / Tonia Trappe, Graham Tullis
Trappe, Tonya (Pearson education 2011)

International negotiations. Student's book / Mark Powell (Cambridge university press 2013)

Workplace English / James Schofield (1 ja 2 osat, HarperCollins 2011, 2012)

Improve Your Global Business English (e-kirja)

Business essentials / Lucy Becker, Carol Frain (Helbling languages 2013


Kaikki mainitut aineistot ovat lainattavissa/varattavissa HelMet-kirjastoista. Löydät ne helpoiten hakemalla kirjan nimellä. 

Kannattaa muistaa myös HelMet-kirjastojen tarjoamat verkkokielikurssit, joita voit käyttää kirjautumalla palveluun kirjastokortin numerolla ja tunnusluvulla. Verkkokursseilla voi mm. harjoitella kielioppia. Kielikurssit löytyvät HelMet-sivuilta e-kirjasto -kohdasta.
