Laukeaako airbag jos tekee paniikkijarrutuksen kauniin maiseman takia? Ja miten saa sen pois, jos se laukeaa?
Autoteollisuus on tuonut markkinoille yhä kehittyneempiä turvalaitteita, jotka toimivat korin muodonmuutoskäyttäymisen mukaan. Turvalaitteiston ohjainlaitteen tehtävänä on ohjata laukaisupulssit turvatyynyihin ja turvavöiden esikiristimiin törmäystilanteessa. 

"Törmäystilanteen aikana auton turvajärjestelmän ohjainlaite mittaa korin hidastuvuutta ohjainlaitteessa ja korin etuosassa olevan tunnistimen avulla. Laskennassa arvioidaan, vaatiiko törmäyspulssien voimakkuus turvatyynyjen käyttöä" (Kangastupa, Timo: Kori- ja alustaelektoroniikka, 2005)

Käytännössä siis turvatyynyjen laukeaminen ilman törmäystä on hyvin epätodennököistä. Nykyiset järjestelmät mittaavat tarkkaan turvatyynyjen käytön tarpeen. Kun turvatyyny on kerran lauennut, se tyhjenee itse välittömästi törmäyksen jälkeen, jotta matkustajat pääsevät nopeasti ulos autosta. Kertaalleen aktivoitunut turvatyyny tulee vaihtaa uuteen ja työn saa suorittaa vain valtuutettu huoltokorjaamo. Lisää tietoa aiheesta löydät esimerkiksi osoitteesta http://www.liikenneturva.fi/www/fi/turvalaitteet/index.php tai vaikka teoksesta Kangastupa, Timo: Kori-ja alustaelektroniikka.
