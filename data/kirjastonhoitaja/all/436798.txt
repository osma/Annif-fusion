Hei!

Luin varmaan 15-10 vuotta sitten kirjaa pappani luona Ilmajoella, mutta jouduin valitettavasti jättämään sen kesken reissumme päätettyä. Muistan siitä vain hieman, mutta se on jäänyt vaivaamaan mieltäni pahasti useamman vuoden ajan.

Muistan juonesta että siinä nykyaikaan oleva henkilö menee vanhaan taloon, ja siellä hänelle näyttäytyy intiaanimies joka omasta mielestäni oli kummitus. SIten pompataan kauas menneisyyteen jossa valkoihoinen nainen karkaa mennäkseen intiaanimiehen kanssa naimisiin, mutta tämä lähtee joko sotaan, taisteluun tai pitkälle metsäretkelle ja kuolee siellä.

Tämän verran muistan ja pyydän todella paljon apua, olen käynyt kaikkia mahdollisia hakukoneita läpi ja tuhlannut ylettömästi aikaa yrittäen rajata tätä erilaisilla hakusanoilla vailla mitään onnea.
Tietokannoista ja hakuohjelmista haettaessa osumia aiheesta intiaanit ja kaunokirjallisuus tulee liikaa. 

Sisällönkuvailu ei kerro juonta. Joten sen perusteella kirjaa on vaikea löytää.

Pyysimme vinkkejä Suomen yleisten kirjastojen yhteisellä postituslistalla. Tässä pari ehdotusta: James Houston: Aavekettu ja Mia Couto: Plumeriaveranta.

Hyödynsitkö Helmet-haussa Tarkennettua hakua? Sen suora osoite on http://haku.helmet.fi/iii/encore/home?lang=fin&suite;=cobalt&advancedSearch;=true&searchString;= .

Tarkennetussa haussa Vuosi-kenttien avulla voit rajata teosten ilmestymisajan.

Yleiset Helmet-hakuohjeet löytyvät osoitteesta http://luettelo.helmet.fi/screens/e_help_fin.html .
