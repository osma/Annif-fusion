Tarvitsen koulun esitelmää varten tietoja kihlajaisista ja avioliitosta.
Pitäisi löytyä mm, mitä kihlaus merkitsee, kuka voi solmia avioliiton ja ketkä eivät voi solmia avioliittoa, mitä tarkoittaa avioliiton esteiden tutkinta ja kuka sen tekee, mitä papereita tutkija tarvitsee, morsiuspukujen ja sulhasen pukujen sekä muiden varusteet hinnat, mitä tekevät kaaso ja bestman häiden aikana, miten toimitaan vieraana häissä jne. Eli ne tiedot pitäisi löytyä. Olisin kiitollinen jos ne tiedot löytyvät myös internetistä...
"Nainen ja mies, jotka ovat sopineet menevänsä avioliittoon keskenään, ovat kihlautuneet", sanotaan avioliittolain 1. pykälässä.  Avioliiton esteet selostetaan saman lain §:issä 4 - 9 ja esteiden tutkinta §:issä 10 - 13.  Jos avioliittoon aikova on ulkomaalainen, häntä koskevat vastaavat asiat selostetaan laissa eräistä kansainvälisluontoisista perheoikeudellisista suhteista §:issä 2, 4, 6, 15, 17, ja 47 sekä vastaavan asetuksen §:issä 1 - 8.  Nämä tekstit ovat Suomen laki -teoksen I osassa tunnuksinaan Si 201, Si 205 ja Si 206.  (Tämä käy ilmi aakkosellisen hakemiston  aiheista avioesteet ja kihlaus.)

Aihepiirisi tapakäytäntö selviää Sirkka Lassilan teoksesta Uusi käytöksen kultainen kirja.  Se on Varkauden kaupunginkirjastossa sekä lainattavana että käsikirjaston kappaleena.  Muita erityisesti häihin keskittyviä kirjoja ovat esim. Tuula Salakarin Kun sanomme tahdon ja saman tekijän Häät - elämämme kaunein juhla.  Häihin liittyvistä asioista kerrotaan myös teoksessa Perheen omat juhlat (Anneli Aurejärvi-Karjalainen).  Tämäntapaisia kirjoja on kirjaston luokassa 30.81 (Juhlien järjestäminen).

Internetissä hakiessa voi käyttää hakusanoja avioliitto, häät, kihlajaiset, kihlaus.  Esimerkkejä tätä aihepiiriä käsittelevistä sivuista ovat:
http://www.jotainsinista.net/etusivu.shtml 
http://www.om.fi/81.htm 
http://www.tahdon.net/docs/avio.html 
http://www.vaestorekisterikeskus.fi/vihkim.htm 

