Mistä löytäisin tietoa tuotteistuksesta (tuotteistamisesta) ja "mökkitalkkarista"?
Tuotteistuksesta on olemassa melko runsaasti kirjallisuutta. Useimmat teokset keskittyvät jonkin tietyn alan, kuten sosiaali- ja terveydenhuollon, matkailun tai kulttuurin tuotteistukseen. Poimin tähän pari tänä vuonna ilmestynyttä kirjaa, joissa asiaa käsitellään yleisellä tasolla.

Lehtinen, Uolevi
Asiantuntijapalvelut : tuotteistamisen ja markkinoinnin suunnittelu, 2005. - 282 s. 
Asiasanat: asiantuntijaorganisaatiot : palvelut ; asiantuntijat : palvelut ; yritystoiminta ; tuotteistus : asiantuntijaorganisaatiot ; markkinointi : yritykset 

Tuominen, Anniina 
Projektituotteistajan opas, 2005. - 84 s. 
Asiasanat: tuotteistus : innovaatiot, sosiaaliset innovaatiot, ideointi, hyvät käytännöt, levitys : innovaatiot, markkinointi, valtavirtaistaminen 

Voit hakea lisää viitteitä esim. Mikkelin kaupunginkirjaston tietokannasta http://mikkeli.kirjas.to/ tai maakuntakirjastojen monihausta http://monihaku.kirjastot.fi/maakuntakirjastot . Käytä hakusanana esim. sanaa tuotteistus.

Mökkitalkkarit on niin uusi ilmiö, että tietoa tehtävästä löytyy hyvin niukasti. Kirjallisuutta en onnistunut löytämään lainkaan, lehtiartikkeleita löytyi muutama: 

Reivilä, Marjut  
Apua mökille  
Taloustaito 2004 ; 8 ; 52-53  
Huomautus Mökkitalonmiehellä teetetyistä töistä voi saada verotuksessa kotitalousvähennystä. Haastateltavana mm. ylitarkastaja Riitta Roos Verohallituksesta  
Asiasanat: loma-asunnot: kunnossapito: kustannukset: verovähennykset; kesämökit: huolto: palvelut: verovähennykset; talonmiehet: loma-asunnot: kunnossapito; kotitaloudet: työnantajat: verovähennykset  
 
Palokari, Sirpa  
Mökkitalkkari paiskii suvessa  
Kodin Pellervo 2001 ; 6 ; 66-69  
Huomautus Haastateltavina Helena Kajakka ja Pekka Hiltunen, jotka muuttivat asumaan kesäpaikalleen ja perustivat mökkitalonmiespalvelun  
Asiasanat: kesämökit: huolto: palvelut; talonmiehet: loma -asunnot; huvilat: huolto: yritystoiminta; vapaa-aika: asuminen; elämänmuutokset: maallemuutto; elämänmuutokset: työ; maaseutu: elinkeinot; henkilöhistoria  

Teirisalo, Liisa  
Mökkikausi alkaa keväthuollolla  
Meidän talo 2000 ; 4 ; 70-72  
Huomautus Haastateltavana mökkitalonmies Tero Matala  
Asiasana kesämökit: huolto; loma-asunnot: huolto; huvilat: huolto  

Nämä artikkeliviitteet ovat Aleksi-tietokannasta, joka on käytössä kirjastoissa. Lehtiä voit tiedustella kirjastosta.

Mökkitalonmiehistä löytyy linkkejä esim. Googlesta sanoilla mökkitalkkari tai mökkitalonmies. Linkit ovat lähinnä yrittäjien kotisivuja.
