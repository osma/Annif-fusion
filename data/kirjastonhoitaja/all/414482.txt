Tervehdys!
 Löytyykö Paul Harrisin säveltämän "Clowns"-sarjan kappaleista (Scapino, Pierrot, Pulcinella, Columbine, Harlequin, Pantalon ja Scaramouche) minkäänlaista äänitettä ?  Mikä tahansa versio kelpaa. Nuotti huilulle ja pianolle löytyy kyllä...
Paul Harrisin ”Clowns” sisältyy ainakin julkaisuun Moments musicaux, jonka tekijäksi eri kirjastotietokannat antavat nimen Åsa Gustavsson. Soitinkokoonpano muodostuu huilusta ja pianosta. Kyseessä on cd-levy.

Pääkaupunkiseudun yleisistä kirjastoista tuota julkaisua ei valitettavasti ole saatavilla. Muualta Suomenmaasta sen voi toki saada tännekin kaukolainana. Tosin eipä levyä taida olla lainattavana muualla kuin Oulun kaupunginkirjastossa! Etsin Harrisin teosta Frank-monihaun kautta maakuntakirjastoalueittain (http://monihaku.kirjastot.fi/ > maakuntakirjastoalueet), käytännössä siis kaikista Suomen yleisten kirjastojen kokoelmatietokannoista. Tarkistin myös erikoiskirjastojen, yliopistokirjastojen ja ammattikorkeakoulujen tietokannat.

Oulun kaupunginkirjaston tietokantaan pääset tästä: http://oukasrv6.ouka.fi:8001/?formid=find2&sesid;=1145877255&ulang;=fin. Tekijäksi vain Harris, Paul ja teoksen nimeksi Clowns. Löydät teoksen myös hakemalla pelkästään koko julkaisun nimellä Moment’s musicaux. (Huom! Oulussa nimi on tosiaan luetteloitu eri tavalla kuin esimerkiksi taideyliopistojen tietokannassa.)

Helsingin kaupunginkirjastossa kaukolainoja voi tilata verkossa osoitteessa http://www.lib.hel.fi/forms/kaukopalvelupyynto.asp.

Moments musicaux löytyy myös Sibelius Akatemian kirjastossa Kuopiosta, mutta julkaisu ei valitettavasti ole lainattavissa. Katso taideyliopistojen kokoelmatietokanta Arsca: https://arsca.linneanet.fi/webvoy.htm. Levyn voit etsiä sanahaulla ’harris, paul clowns’ > linkki: julkaisun saatavuus. Samoin Ylen kokoelmissa julkaisu on olemassa, muttei kuitenkaan lainattavana. Tarkista tiedot äänitietokannasta Fono.fi http://www.fono.fi/Default.aspx?culture=fi > kappalehaku > haku äänitteen nimellä Moments musicaux.
