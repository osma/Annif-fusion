Taannoin, joskus 80-luvulla tuli sellainen tv-sarja kuin Merilinja. Muistaakseni sen englanninkielinen nimi oli Onedin. Mikä on sen kappaleen nimi ja kuka sen on säveltänyt? Minulle on jäänyt sellainen mielikuva, että säveltäjä on venäläinen.
Kysymäsi BBC:n tuottaman tv-sarjan "Onedin line" tunnussävel on osa "Adagio" (tarkemmin Spartacuksen ja Frygian adagio) venäläisen Aram Hatsaturjanin baletista "Spartacus". Populaareissa yhteyksissä se saattaa esiintyä myös nimellä "Love theme from Spartacus".
