Miten löydän pro gradu -tutkielmia perehdyttämisestä? Ja onko niitä myös verkkomateriaalina ettei tarvitse tilata työtä?
Tietoja opinnäytteistä löydät näppärästi yliopistokirjastojen yhteisestä tietokannasta Lindasta: http://linda.linneanet.fi/F/?func=find-b-0&con;_lng=fin&local;_base=fin01

Omaan aiheeseesi sopivia hakusanoja ovat esimerkiksi nämä: hoitotyö, terveydenhuolto, terveydenhuoltohenkilöstö, perehdyttäminen, työpaikkakoulutus, opinnäytteet ja pro gradu -työ.

Voit etsiä aineistoa näillä hakusanoilla ihan Lindan perushaun kautta. Sanojen katkaiseminen kuitenkin kannattaa!

Kirjoita hakusana(t)-kenttään vaikkapa näin: terveydenhuol? pereh? pro gradu?  ja napsauta hae-nappulaa.

Kokeile myös hakua: hoito? perehdyt? pro gradu?
Näin löytyy äskeistä hakua enemmän aineistoa. Mukana on esimerkiksi Tuula Lahden opinnäyte ”Sairaanhoitajien työhön perehdyttäminen” (Tampere, 2007), joka on olemassa myös verkkojulkaisuna. http://tutkielmat.uta.fi/pdf/gradu01898.pdf 

Jos haluat muitakin kuin hoitoalan työpaikkakoulutukseen liittyviä opinnäytteitä, niin hae vaikkapa sanoilla: perehdyttäminen työntekijät pro gradu?

Verkossa olevia artikkeleita ja tutkimuksia voit aivan mainiosti kalastella Googlen avulla. Esimerkiksi hakusanoilla ”sairaanhoitajat työhön perehdyttäminen pro gradu” (ilman hipsuja) putkahtaa ensimmäisinä esiin pro gradun aiheanalyysi, ammattikorkeakoulujen opinnäytetöitä ja itse graduja. Sinun kannattaa tutustua töiden lähdeluetteloihin, joissa listattujen tutkimusten avulla saatat päästä eteenpäin oman aiheesi kanssa.
