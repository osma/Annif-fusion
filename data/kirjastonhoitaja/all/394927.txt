Harrastan pöytälaatikkokirjoittamista. Haluaisin keskittyä novellin kirjoittamiseen. Olisiko netissä mitään novelliharrastajaryhmää, josta saisi palautusta ja jonne sitä voisi itsekin antaa?
Tässä muutama osoite joista ehkä on apua.
Aukea.net -virtuaalinen luomispalvelu on ilmainen nettipalvelu, johon voi lähettää tekstejään osoitteeseen  http://aukea.net/
Toinen verkkopalvelu eli Rihmasto löytyy osoitteen http://www.rihmasto.net/
takaa. Tekstejään Rihmastoon voi lähettää kuka tahansa, niin harrastaja- kuin ammattikirjoittaja. 
Harrastajakirjoittamiseen liittyvää oppimateriaalia ja tietoa opetuksesta voi etsiä myös Nuoren Voiman liiton sivuilta  http://www.kaapeli.fi/nvl/ . 
NVL:n  toimintaan kuuluu kaunokirjallisten tekstien arvostelupalvelu, jonka kautta kriitikot antavat halukkaille palautetta heidän teksteistään. 
Arvostelupalvelun yhteydessä toimii Nuorten Kirjoittajien Klubi, joka kokoontuu säännöllisesti kirjailijavieraan johdolla arvioimaan klubilaisten tekstejä. 
Jos olet tamperelainen, niin Tampereen työväenopistossa toimii Viita-Akatemia josta lisää tietoa osoitteessa http://www.tampere.fi/top/viita1.htm
jossa on erilaisia kirjoittajillle tarkoitettuja palveluja - ei tosin verkossa.
Viita-Akatemian avoin ryhmä kokoontuu kerran kuukaudessa kokonaiseksi lauantaipäiväksi ruotimaan tekstejä - sekä lyriikkaa että proosaa kirjailija Markku Toivosen johdolla. 
BOOKNETin sivuilla on linkityksiä koulutuksiin -
http://www.booknet.fi/asiatietoa/koulutusjatiede.htm
ja sieltä kannattaa katsoa kohta Internetin kautta tapahtuva opetus
Oriveden opiston sivuilta löydät tietoa kirjoittamiseen liittyvistä etäopetuskursseista (http://www.kvs.fi/fi/454)- esim. Tele-Topelius-kurssista (http://www.saunalahti.fi/~etaopit/Teletopelius/).


Kokeile myös seuraavia osoitteita :
http://www.unikankare.net/
http://www.lib.hel.fi/vimma/
http://njet.net/



