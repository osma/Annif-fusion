Onko olemassa suomalaista kirjallista historiatietoa metalli(rauta)lankatöistä, esim vispillät, pannunaluset, munakorit ym.?
Kulkurit kai usein valmistivat niitä kulkiessaan taloissa.
Kovin paljon tietoa näiden metallilankatöiden historiasta ei löytynyt. Kirjassa Käytännöllinen läkkiseppä: käsikirja läkki-, pelti-, vaski- y.m. sepille (Otto Kallenberg, 1902) kerrotaan luvussa läkkisepän myymälätöistä, että lankatyöt ovat muuttuneet enimmäkseen erityisvalmisteiksi (s. 67). Myymälätyöt ovat kirjan mukaan entisiä läkkisepän verstaassa valmistettuja esineitä, jotka jo tuolloin, yli 100 vuotta sitten, olivat muuttumassa tehdasvalmisteisiksi. Mutta aiemmin lankatöitä saatettiin valmistaa myös myymälään kuuluvassa läkkisepän työpajassa. 

Turun Luostarinmäen käsityöläismuseon Luostarinmäen joulu -sivuilla vuodelta 2004-2005 kerrotaan, että 1900-luvun alussa rautalanka oli yleinen korjausmateriaali, ja siitä valmistettiin vaatekoukkuja, pannunalusia ym. lankatöitä. Näitä lankatöitä sai ostaa markkinoilta ja kaupustelijoilta.

http://www05.turku.fi/etusivu/tiedotteet/tiedotteet04/joulukuu04/joulu33_04.html
