Haluaisin tietää miten pääsee Helsingin historiaan kiinni. Haluaisin
löytää tietoja esim. J.A Janssons Brädgårdista jne. Tutkin sukuni historiaa. Ja Helsinki on suuri osa sitä ainakin v. 1877 lähtien.



Helsingin historiasta löytyy paljon tietoa Helsingin kaupungin kirjastosta. Voit itse tarkastella viitteitä pääkaupunkiseudun kirjastojen Plussa-tietokannasta (www.libplussa.fi). Tarkennetussa haussa voit antaa useamman asiasanan (esim. Helsinki ja historia). 

Kirjastosta löytyy laaja teos nimeltään "Helsingin kaupungin historia" (I-V, useita osia), josta varmasti löytyy mielenkiintoista tietoa. Toinen useimmista kirjastoista löytyvä lähde on sarja "Helsingin vanhoja kortteleita" (1-5). 

Sukututkimusoppaita löytyy myös kirjastosta, niitä saat esiin hakusanalla sukututkimus. "Selvitä sukusi - Tietoa sukututkijalle" (toim. Marja-Liisa Putkonen, Pieksämäki 1992); Aloittelevan sukututkijan ABC (Sukuviestin julkaisuja 1/84); sekä "Sukututkijan ABC kirja" (Sukuviestin julkaisuja 1/85) näyttävät hyviltä perusoppailta. Varsin hyvältä sukututkijan "sanakirjalta" näyttää "Sukutukijan sanat ja nimet" (toim. Anneli Mäkelä-Alitalo, Ilkka Alitalo, [Helsinki] 1998). 

Helsingin kaupungin kirjastossa on myös erityinen Helsinki-kokoelma, joka sijaitsee pääkirjastossa Pasilassa. Sinne on koottu runsaasti Helsinki-materiaalia. Kokoelman aineisto ei ole lainattavissa, joten voit tutustua siihen Pasilassa paikan päällä. 
