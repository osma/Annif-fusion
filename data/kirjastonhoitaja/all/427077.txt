Hei,
Onko Riihimäellä tai lähikunnissa digitointilaitetta?
Kyllä Riihimäen kirjaston musiikkiosastolla on digitointimahdollisuus.

Musiikkiosastolla on Muuntamo-niminen tila, jossa asiakkaat voivat itsepalveluna digitoida VHS-nauhoja, LP-levyjä ja c-kasetteja. Muuntamon käyttö on maksutonta. Ennakkovaraus musiikkiosastolta on erittäin suositeltavaa (puh. 019 758 4690, musa@riihimaki.fi).   

VHS-nauhojen digitointiin asiakkaiden on hankittava tallennuskelpoiset DVD-levyt, joita ovat DVD-R, DVD+R, DVD-RW ja DVD+RW. Kaksikerroslevyt (Double Layer, DL) eivät käy. Aikaa varatessa on huomioitava, että digitointi kestää yhtä kauan kuin VHS-tallenteen kesto on. Osastolta löytyy adapteri pienille VHS-formaateille Super VHS ja VHS-c. 
VIDEO 8, Hi8, Digital 8 ja miniDV –formaatit täytyy digitoida kameran kautta, ja asiakkaan on tuotava mukanaan tarvittavat kameran johdot.   

LP-levyjen ja c-kasettien sisällön voi polttaa CD-levylle sekä siirtää muistitikulle ja mp3-soittimeen.   

Muuntamossa on laitteiden selkeät käyttöohjeet.
