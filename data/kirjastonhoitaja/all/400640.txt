Etsin feminististä lastenkirjallisuutta tai sukupuoliroolit kyseenalaistavia kirjoja (esim perhemalli epätavallinen kuten kaksi äitiä tms).
Kahden äidin perhettä käsitteleviä kirjoja ei tullut mieleen,mutta feminististä otetta  tai epätavallisempaa perhemallia on ainakin seuraavissa lastenkirjoissa:

Moni Nilsson-Brännström: Tsatsiki-sarja (Tsatsikin mutsi on epäsovinnainen ja rohkea tapaus)
Gunnel Linde: Tulta syöksevä äiti sekä muita satuja isistä ja äideistä
Päivi Romppainen: Ruuti-täti (Ruuti-täti tekee mitä vaan ja rohkaisee arkaa Matildaa)
Tapani Bagge:Pihalla, Ulkona, Kylässä (näissä helppolukuiseen Keltanokka-sarjaan kuuluvissa kirjoissa päähenkilönä on reipas ja räväkkä Kaisa) 
Hilary McKay: Saffy ja Sienan enkeli (taiteilijaperheessä isä on ollut juhlittu ja äiti vetäytynyt vaatimattomana syrjään, mutta äidistäpä tuleekin arvostetumpi)
Astrid Lindgren: Peppi Pitkätossu 
Ulf Stark: Kun äiti karkasi kotoa (kuvakirja äidistä joka kyllästyy passaamiseen)
Birgitta Stenberg: Perttu-kirjat (kuvakirjoissa reippaat äiti ja mummi)
Sari Peltoniem: Löytöretkeilijä Kukka Kaalinen- kirjat
Jukka Parkkinen:Suvi Kinoksen seitsemän enoa, Suvi Kinos ja puuttuva rengas, Suvi Kinos ja elämän eväät (seitsemän enoa kasvattavat orvon siskontyttönsä aikuiseksi)
Gunilla Bergström: Mikko Mallikas- sarja (näissä kuvakirjoissa Mikko elää kaksin isänsä kanssa)
