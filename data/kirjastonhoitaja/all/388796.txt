Olen kirjoittanut omakustanteisen kirjan ja haluaisin tietää, onko mahdollista saada teostomaksuja kirjastoilta, jossa se on? Mistä ja miten täytyy toimia?Miten saisin kirjani kaikkiin suomen kirjastoihin?

Kirjastokorvauksiksi sanotaan apurahoja ja avustuksia, joita vuosittain jaetaan valtion varoista kirjailijoille ja kääntäjille sen johdosta, että heidän kirjoittamiaan ja kääntämiään kirjoja pidetään maksuttomasti käytettävissä 
yleisissä kirjastoissa. 

Apurahoja haetaan kirjastoapurahalautakunnalta. Hakuohjeet ja hakemuslomake löytyvät osoitteesta http://www.minedu.fi/tkt/apurahat/kk_apu2.html

Kirjastoille omakustanteet saanee markkinoitua vaivattomimmin käyttämällä välityskanavina Kirjavälitystä ( www.kirjavalitys.fi )ja BTJ Kirjastopalvelua 
( www.btj.fi ). BTJ Kirjastopalvelussa voi ottaa yhteyttä tuotepäällikkö Eila Oksaseen ( eila.oksanen@btj.fi, puh: (09) 5840 4521). 

Omakustantamisesta on ilmestynyt opaskirja:

Kai Vakkuri: Omakustantajan opas (1994)   
