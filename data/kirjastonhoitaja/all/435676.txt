Etsin tietoa kopiokoneiden ja tulostimien kehityksestä. Eli kirjaa tai lehteä, jossa kerrottaisiin siitä millaisia kopiokoneet ja tulostimet olivat ennen ja millaisia ovat nyt. Toisaalta tarvitsisin tietoa myös toimistotekniikan yleisestä kehityksestä, siis esimerkiksi siitä, että kuinka vielä muutama vuosi sitten käytettiin fakseja, ja nyt ne ovat kadonneet lähes kokonaan. Olisiko teillä vinkata teoksia näistä aiheista? Kiitos paljon!
Tietoa toimistotekniikan kehityksestä lähtisin etsimään seuraavista kirjoista:
 •Vuorenmaa, Tuomo-Juhani: Valojäljentäminen Suomessa : Sinikopioista tietoyhteiskuntaan
•Poimintoja puhelin- ja lennätintoiminnan historiasta
•Halsas, Lauri: Stockmannin tietojenkäsittelyn vaiheet 150 vuoden aikana.
•Stolt, Eeva:  Jyväskylän konttorikone oy 1929-1999
•Hynninen, Tom : Oy Konttorityö 1938-1998
•Jotuni, Pertti: Konttorityötä puolen vuosisadan ajan : Oy Konttorityö 1938-1988
 
Näistä kaksi ensimmäistä löytyy Mikkelin kaupunginkirjastosta, muut voit tilata kaukolainana esimerkiksi Kuopion varastokirjastosta.
 
Lisäksi asiasanahaulla Aleksi-tietokannasta löysin kaksi mielenkiintoisen kuuloista artikkelia:
 •Tietokoneen lyhyt historia
 Julkaisussa: Historia 3(2007): 8, 56-61
•Konttoritekniikkaa Olympiakisoissa 1952
 Teoksessa: Uudistuva konttori 28(2002): 5-6, 30-32
