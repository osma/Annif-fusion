Moikka! Etsin erästä mustavalkoista vampyyriaiheista kauhuelokuvaa, jonka katsoin ollessani (liian) pieni. Nimeä en muista, enkä vuotta jolloin sen katsoin, mutta telkkarista se tuli. Tosiaan mustavalkoinen, äänet siinä oli, eli ei mykkäelokuvasta kyse. Juoni meni suurinpiirtein näin: pariskunta meni naimisiin, lähtivät hevoskärryjen tms kyydissä kotiin (?), näkivät illan tullen kyltin johon oli naulattu lepakko, kuski varmaan pelotteli vampyyreilla.. Jostain kumman syystä pariskunta päätyy Draculan linnan ovelle pyytämään yöpaikkaa. Ovelle tulee Frankensteinin hirviö joka elokuvassa toimi Draculan palvelijana. Linnassa taisi olla joku lääkärikin yötä joka pikkuhiljaa tajusi että mikä tämä kreivi Dracula on, joidenkin tapahtumien kautta tuore vaimo joutuu Draculan välipalaksi ja lääkäri keksii miten hänet saadaan virkoamaan. Loppu hyvin, kaikki hyvin, paitsi että elokuvan lopussa näytetään tämän pariskunnan perhepotrettia, jossa yksi lapsista hymyilee ja hänellä on vampyyrinhampaat. Siinäpä se mitä muistan. Olisi oikein mukava saada tietää mikä elokuva on kyseessä, että voisin katsoa sen uudestaan! Kiitos jo etukäteen! :)
Kyseessä on Kivikasvot-ryhmän (http://fi.wikipedia.org/wiki/Kivikasvot) humoristinen kauhumusikaali Lepakkolinna vuodelta 1980. 50-minuuttinen ohjelma on julkaistu dvd-kokoelmalla Kivikasvot Show: Kivikausi I-II.

Lepakkolinna Internet Movie Databasessa: http://www.imdb.com/title/tt0766240/.
