Haluaisin lahjoittaa Kuusankosken kirjastolle Margit Söderholmin kirjat 
    Driver dagg, faller regn I ja II
    All jordens fröjd I ja II
    Bärgad skörd I
    Livets krona II
    Prostmamselln I ja II
 
Kaikki kirjat ovat hyväkuntoisia ja ilman mitään omistuskirjoituksia. 
Kaikissa muissa kuin Prostmamselln-kirjoissa on tallella paperiset suojakannet kauniine kuvineen.
 
Kirjat ovat niin ihania!  Ne kertovat entisajan maalaiselämästä “Hälsinglandissa”.
Katsoin netistä, että teillä ei ole näitä kirjoja.
- Otattehan vastaan lahjoitukseni?
Kyyti-kirjastojen sivulta löytyy lahjoituksia koskeva ohje
http://www.kyyti.fi/palvelut/lahjoitukset

Lahjoitukset

Kaikki Kyyti-kirjastot ottavat vastaan lahjoituksia.

Yksityishenkilöiden lahjoituksina vastaanotetaan kirjoja ja äänitteitä (cd-levyjä, LP-levyjä).  Kuvatallenteita (dvd ja blu-ray) ei oteta vastaan tekijänoikeussyistä.

Lahjoittaja toimittaa itse aineiston kirjastoon. Kirjasto ei käy lahjoittajan luona arvioimassa tai valitsemassa aineistoa.  Suuremmat lahjoitukset otetaan vastaan vain etukäteen sopimalla.

Lahjoitettu aineisto on lahjoituksen jälkeen kirjaston omaisuutta. Kukin kirjasto päättää itse omien aineistovalinta- ja varastointiperiaatteidensa puitteissa sen, miten saatu materiaali sijoitetaan kirjaston kokoelmiin. Kirjasto voi myös jättää lahjoituksen sijoittamatta. Tällainen materiaali voidaan lähettää valtakunnalliseen Varastokirjastoon tai kierrättää edelleen.  Aineistoa, jota ei oteta kirjaston kokoelmiin, ei palauteta asiakkaalle.

Lahjoitetun kirja-aineiston täytyy olla hyväkuntoista ja siistiä. Äänitteiden pitää olla soittokelpoisia.

Kirjastot vastaanottavat vuosittain huomattavan määrän eri virastojen, järjestöjen, seurojen yms. ilmaismateriaalia ja muita julkaisuja. Näiden arviointi tehdään samoilla periaatteilla kuin muunkin hankittavan aineiston kohdalla.

Lahjoitetun aineiston arvioi ja käsittelee kukin Kyyti-kirjasto omien käytäntöjensä mukaan.
