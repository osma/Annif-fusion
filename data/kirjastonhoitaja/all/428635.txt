Onkohan olemassa kirjaa Tuusniemen tai Outokummun sotaveteraaneista/sankarivainajista?
Pelkästään Outokummun(entinen Kuusjärvi)eikä myöskään Tuusniemen sankarivainajista ole kirjaa olemassa. Kirjassa "Vapautemme hinta : talvisodan 1939-40 sankarivainajien muistojulkaisu" vuodelta 1941 on lääneittäin luettelot talvisodassa kaatuneista kuvineen. Tuusniemi ja Kuusjärvi löytyvät Kuopion läänin kohdalta. "Suomen rintamamiehet" -kirjasarjassa on luettelot sotiin osallistuneista ja heidän vaiheistaan divisioonittain. 

Arkistolaistoksella on tietokanta, josta voi hakea 1939-1945 Suomen sodissa menehtyneitä ja heidän henkilötietojaan myös kunnittain. Tuusniemi, Outokumpu ja Kuusjärvi löytyvät sieltä. Tietokannasta voi hakea myös henkilönnimen perusteella. Tietokannan osoite on: #link::0ee3e93d-46b1-4745-8e28-1c2747bd72e4::http://kronos.narc.fi/menehtyneet/::linkend# .

Viitetietokanta Käkösestä löytyi kaksi suhteellisen tuoretta Outokummun seutu -lehden artikkeliviitettä outokumpulaisista sotaveteraaneista: 
Partanen, Jari: Sota- ja evakkotaival kuljetti Niilo Vunnelin Impilahdelta Outokumpuun : veteraanityötä niin pitkään kuin terveys sallii.
Outokummun seutu, 07.12.2009, s. 6

Martikainen, Pekka: Harvinainen laatuaan (Hugo Jalkanen muistelee jatkosotaa)
Outokummun seutu, 29.04.2010, s. 7
Näistä artikkeleista on mahdollista saada kopioita.
