Kameraseuralaisena ja toimittajaopiston käyneenä minulle ei ole vielä valjennut:
"Minkälaisia kuvia saa julkaista internetissä?"
Esim. suoraan luokkaavia kuvia muista ei saa julkaista, alaikäisistä ei käsittääkseni saa julkaista kuvia ilman vanhempien lupaa, mutta onko muutoin kaikki joukkotapahtumat ym, ns. "vapaata riistaa".
Entä joukko ihmisiä? Missä kulkee raja siinä, että pitää pyytää kaikilta kuvaan mukaan tulleilta lupa?
Me kirjastoammattilaiset emme kykene varsinaisesti tulkitsemaan lakia, mutta tässä tietoa, jota löytyi.

Taannoin on ilmestynyt Antti Innasen ja Jarkko Saarimäen kirja ”Internet-oikeus” (Edita, 2009), joka käsittelee internetiä koskevaa lainsäädäntöä. Tässä kirjassa ei sanota mitään kuvien julkaisemisesta. 

Turvalliselta tuntuisi noudattaa Journalistiliiton kuvia koskevia ohjeita (Journalistin ohjeet 2011). Kovin yksityiskohtaisia ne eivät tosin ole. Ohjeiden tarkempaa tulkintaa on Lastensuojelun Keskusliiton julkaisemassa oppaassa. Opas tarjoaa ohjeita toimittajille ja kuvaajille lasten ja nuorten haastattelemiseen ja kuvaamiseen liittyvissä käytännön kysymyksissä ja eettisissä seikoissa, mutta se tarkastelee kuvien julkaisemista myös yleisesti (erityisesti kohta 1.5).


Linkkejä:

Journalistin ohjeet 2011
http://www.journalistiliitto.fi/pelisaannot/journalistinohjeet/

Opas lasten haastattelijoille ja kuvaajille (sisältää myös Journalistin ohjeet)
http://www.lskl.fi/lapsetmediassa

Kuvien julkaisusta on ohjeita myös Journalistiliiton sivulla ”Journalistien erityiskysymyksiä”.
http://www.journalistiliitto.fi/pelisaannot/tekijanoikeudet/journalistien_erityiskysymyksia/
