Etsin Kauppalehden vuoden 2004 numeroa 4 ja Taloussanomien vuoden 2001 numeroa 210. Yritin etsiä niitä Kuopion kaupunginkirjaston tietokannasta, mutten löytänyt, samoin yliopistolla niitä ei ollut. Lähetin kyselyn myös Varastokirjastoon Kuopioon. Onkohan näitä saatavilla?
Kuopion kaupunginkirjaston lehtisalissa Kauppalehteä ja Taloussanomia paperiversioina säilytetään vain kuluva vuosi. Mikrotallenteina kyseisiä lehtiä vuosilta 2001 ja 2004 ei kirjastossamme ole, mutta voitte saada ne kaukolainana luettavaksi, ei kuitenkaan kotilainaksi. Mikrofilmit voitte lukea lehtisalin sukututkimushuoneessa mikrofilminlukulaitteen avulla ja tarvittaessa ottaa siellä kopioita (A3-kopion hinta 0,40e/kpl). 
Kaukopalvelupyynnön voitte tehdä kirjaston tietopalvelussa (puh. 017-182319) tai netissä osoitteessa:
http://ncs.kuopio.fi/elomake/lomakkeet.php?lomake_id=312
Sieltä näette myös kaukopalvelumaksut.
