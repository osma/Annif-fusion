Opinnäytetyötäni varten tiedustelisin, montako ja millaisia kirjoja ja muita julkaisuja löytyy suomeksi pukuhistoriasta. Suurin osa näistä lienee käännösteoksia? Lisäksi minua kiinnostavat suomenkieliset teatteripuvustuksesta kertovat kirjat. Montako niitä suunnilleen on?
Voit hakea aiheestasi tietoa Tampereen kaupungin kirjaston PIKI-verkkokirjastosta http://kirjasto.tampere.fi:8000/.

Kokoelmistamme löytyy runsaasti aiheestasi kirjallisuutta niin suomeksi kuin muillakin kielillä.

Tässä vinkki kuinka haku kannattaa tehdä. Lisää ohjeita
sivulla http://www.tampere.fi/kirjasto/thintr.htm

Valitse PIKI-verkkokirjastossa pudotusvalikosta kohta/kohdat asiasana ja kirjoita sinne joko jokin seuraavista sanoista tai kahdelle valikkoriville useampi hakusana (vain yksi sana rivilleen).
Lisäksi kannattaa alempaa valita kohdat tietokirjallisuus ja kohdasta Kirjasto Tampereen kaupunginkirjasto. Hakua voi vielä rajata valitsemalla kieleksi suomen kielen tai rajaamalla haun tietyllä aikavälillä julkaistuun kirjallisuuteen.
Kokeile hakua seuraavilla hakusanoilla 
* muoti : historia (nämä eri riveille)
* pukeutuminen : historia (eri riveille)
* vaatteet : historia (vastaavasti eri riveille)
* näyttämöpuvut
* puvustus
* teatteri : puvustus
*vaatteet : teatteri

Voi hakea myös luokalla. Kirjastossamme kaikki muodin ja vaatteiden historiaan liittyvä kirjallisuus on sijoitettu luokkaan 90.21 eli jälleen kerran valitaan pudostusvalikosta kohta luokka ja kirjoitetaan siihen ym. numerosarja ja tehdään muut halutut rajaukset.
Vastaavasti teatteripuvustukseen ja näyttämöpuvustukseen, naamiointiin jne. liittyvä kirjallisuus löytyy luokasta 77.111. Haku kannattaa siis tehdä molemiilla luokilla.
Jos etsit käytännön ompeluohjeita niin mm. naamiaispukuihin liittyviä ohjeita on luokassa 65.42

Kirjastomme kokoelmissa on myös artikkeli- ja kirjasto tietokantoja, joiden avulla pääset etsimään mm. lehtiartikkeleita tai muuta materiaalia, jota ei ole kokoelmissamme.

ARTIKKELITIETOKANTOJA:
ovat mm. ALEKSI joka sisältää viitetietoja 236 aikakauslehden ja 15 sanomalehden artikkeleista ja arvosteluista. Aikakauslehtiartikkelien viitteitä löytyy vuodesta 1982 ja sanomalehtien vuodesta 1996 lähtien.
Palvelu on käytettävissä kirjaston asiakasmikroilta ilman salasanoja.

ARTO
on uusien kotimaisten artikkeleiden viitetietokanta. 
ARTOssa on myös runsaasti linkkejä artikkeleiden kokoteksteihin

KIRJASTOTIETOKANNAT :

LINDA on yliopistokirjastojen yhteistietokanta. 

ARSCA taas sisältää tietoja taideyliopistojen (mm. teatterikorkeakoulu) materiaalista

Vapaasti verkossa on käytössäsi FENNICA eli Suomen kansallisbibliografia http://fennica.linneanet.fi/, jossa on tiedot kaikesta Suomessa painetusta aineistosta.






