Onko totta, että Kirgisiassa syödään yhä käsin?
Kirgisialaisesta ruokakulttuurista löytyy tietoa mm. kirgisialaisen turistiyhdistyksen CBT:n sivuilta http://www.cbtkyrgyzstan.kg/index.php?option=com_content&task;=view&id;=42&Itemid;=77 (National cusine). Siellä kerrotaan, että varsinkin perinteisiä ruokalajeja syödään sormin. 

Englanninkielisessä Wikipediassa kerrotaan myös tällaisesta perinneruuasta nimeltä besh barmak, jota syödään sormin. Besh barmak tarkoittaa englanniksi "five fingers" eli viisi sormea juuri syömätavan mukaan. Besh barmakia syödään varsinkin isoissa juhlissa, kuten syntymäpäivät ja hautajaiset.

Islamilaisten pöytätapojen mukaan sormin syötäessä on käytettävä vain oikeata kättä. Facta-tietopalvelun mukaan 75% kirgiiseistä on muslimeja, joten oikean käden käyttö on suotavaa sormin syötäessä.

Lisätietoa Advantour-matkatoimiston sivuilla Kirgisialaisesta ruuasta ja ruokakulttuurista:
http://www.advantour.com/kyrgyzstan/cuisine.htm
http://www.advantour.com/kyrgyzstan/cuisine/food.htm

Uskoisin näiden lähteiden perusteella, että perinteistä tapaa ruokailla käytetään lähinnä juhlissa ja vaatimattomissa olosuhteissa, mutta muuten syödään länsimaisittain ruokailuvälineitä käyttäen.
