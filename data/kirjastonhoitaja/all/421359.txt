mikä järki on siinä, että kirjaston helmet-pääte kysyy kiltisti joka kerta "haluatko varmasti lähettää kyselyn intternettiin"?  joo, kyllä haluan.
Päätteiden kyselyt eivät liity HelMetiin vaan kyseessä on useiden Internet-selainten oletusasetuksista johtuva toiminto. Kyselyistä pitäisi päästä eroon, kunhan kerran rastittaa kysymyksen yhteydessä näkyvän kohdan, jossa kysytään, haluaako päästä jatkossa ko. kyselyikkunoista eroon. 

Useissa Espoon kirjastoissa on parhaillaan meneillään isohko tietokoneiden huollon uudistusprosessi, mihin liittyen koneiden huollosta vastaava palveluntarjoaja ei ole vielä saanut tehtyä kaikkien asiakaspäätteiden asennusta ja oletusasetusten säätöä kokonaan loppuun. Toivon mukaan he saavat asennukset pian hoidetuksi loppuun, jonka jälkeen tällaiset selainongelmatkin toivottavasti vähentyvät. 

Espoon kirjastoissa yritetään aamuisin säätää tällaiset asennukseltaan vielä hieman keskeneräiset asiakaskoneet kuntoon - mukaanlukien myös esim. päätteiden kieli- ja näppäimistöasetukset - mutta koneiden oletusasetukset palaavat aina, kun koneet käynnistetään uudestaan, millä pyritään takaamaan mm. koneiden tietoturva ja vakaus pitkällä tähtäimellä.
