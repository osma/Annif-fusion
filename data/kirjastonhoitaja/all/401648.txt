Tarvitsen tietoa kanta-asiakkuudesta, sen markkinoimisesta ja asiakasuskollisuudesta
Rauman kaupunginkirjaston kokoelmista http://ankkuri.rauma.fi/ löytyi sanahaulla "kanta-asiakas" seuraava teos:

Pöllänen, Jouni: Kanta-asiakasmarkkinointi. Wsoy, 1995.

Tulosjoukko kuitenkin laajenee, jos käytät hakulausekkeena sanahaussa "asiakkaat ja markkinointi". Näissä kuitenkin todennäköisesti käsitellään asiakasmarkkinointia yleensä, ehkä sivuten kanta-asiakasmarkkinointiakin.

Lisää aiheesta löytyy kuitenkin korkeakoulukirjastojen yhteistietokanta Lindasta, jota voi käyttää kirjastoissa. Kanta-asiakkuudesta ja asiakasuskollisuudesta löytyy tietoa mm. seuraavista graduista. Näitä voi tilata kaukolainaksi oman kirjaston kautta.

Lehto, Jarno: Elämän valttikortit : tutkimus kuluttajien asiakasuskollisuudesta kanta-asiakasohjelmaa kohtaan. 
Pro gradu -työ : Turun kauppakorkeakoulu, Markkinointi, 2005
Linkki tiivistelmään:
http://www.tukkk.fi/julkaisut/pg2005/LehtoJarno.pdf

Häikiö, Sami: Asiakasuskollisuusohjelmaperusta asiakastiedon hallintaan ja uskollisten asiakassuhteiden rakentamiseen. 
Pro gradu -työ : Oulun yliopisto, Taloustieteen osasto, 1998.

Hyödyllistä tietoa voi löytää kirjojen lisäksi myös lehtiartikkeleista. Näitä voi etsiä kirjastossa käyttämällä esim. Arto-tietokantaa. Hakuapua voi pyytää henkilökunnalta. Kanta-asiakkuudesta ja asiakasuskollisuudesta löytyivät esim. seuraavat artikkelit:

Griffin, Jill: Viisi kysymystä asiakasuskolllisuudesta. 
Fakta, 2003 : 3/ Harvard Management Update, s. 6-7.

Nunes, Paul J.: Asiakas on karannut.
Fakta, 2003 : 3, s. 32-34,36-41.

Jabe, Marjatta: Uutuudet pitävät asiakkaan lämpimänä : asiakasuskollisuus.
Fakta : talous ja tekniikka tänään, 1998 : 5, s. 46-47.

Finne, Sami: Asiakkuustiedot vähittäiskaupan täsmäohjauksessa.
Tietosuoja, (2005) : 3, s. 8-11.
