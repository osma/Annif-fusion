Hei, Olisiko kirjaa joka auttaisi selviytymään negatiivisessa työilmapiirissä ja negatiivisten ihmisten seurassa, jotta ilmapiiri ei tartu omiin tunteisiin ja mieleen?
Negatiivisen työilmapiirin voittamisesta ja positiivisuuden merkityksestä hyvinvoinnille on paljonkin kirjoja. Riippuu hieman omista tarpeista, mikä kirja sopisi itselle parhaiten. 

Työelämän tunteista, positiivisuudesta ja negatiivisuudesta on kirjoittanut mm. Jarkko Rantanen: 
- Tunteella! Voimaa tekemiseen (Talentum, 2011) 
- Vaikuta tunteisiin! Lisää voimaa tekemiseen (Talentum, 2013) 

Aihetta käsittelevät myös: 
- Marja-Liisa Manka: Stressikirja : mistä virtaa? (Talentum, 2015)
- Tony Dunderfelt: Konttorikemiaa : seitsemän avainta hyvään yhteistyöhön (Kauppakamari, 2012)
- Eino Nykänen: Rennosti töissä: käytännön ohjeita työssäjaksamiseen (Docendo, 2007)

Työterveyslaitoksen Kirsi Räisänen on myös julkaissut useita teoksia aiheesta kuten: 
- Kirsi Räisänen: Kyllin hyvä (2013)
- Kirsi Räisänen: Hankalat tyypit työelämässä (2012)

Sopivia hakusanoja, joilla Helmet-tietokannasta voisi etsiä lisää teoksia aiheesta, olisivat esimerkiksi työilmapiiri, työviihtyvyys ja työhyvinvointi. Psykologiaa tai työelämää käsittelevien kirjojen joukossa voisi olla myös monia muita hyviä kirjoja aiheesta.
