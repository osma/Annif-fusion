Hei!
Olisiko kirjoja, jotka käsittelisivät kasvissyöntiä? Etsisin sekä tietokirjoja, että kaunokirjallisuutta.
Kasvissyönnistä löytyy runsaasti tietokirjoja. Tässä joitakin esimerkkejä.

Keittokirjoja erilaisita kasvisruokavalioista:

Caldicott, Chris: Maailman parhaat kasvisruoat (Tammi, 2011)
Hall, Pia: Kausiruokaa kasviksista : 40 ruokaideaa kotimaisista aineksista (Minerva, 2011)
Innanen, Elina: Viiden tähden vegaani : herkkuruokaa kasviksista (Moreeni, 2011)
Kiskola, Marianne: Papu, porkkana ja hillopulla : kasvisruokaa perheelle (Tammi, 2008)
Salo, Mea: Hellaton kokki : raakaravintoa kasviksista (Moreeni, 2011)
Vegaanin uusi keittokirja (Like, 2010)
Virtanen, Kaarina: Monipuolinen kasvisravinto (WSOY, 2006)

Näitä voitte hakea lisää PIKI-verkkokirjastosta (http://piki.verkkokirjasto.fi) esim. laittamalla yläreunan pikahakuun hakusanoiksi "kasvisruoat ruokaohjeet". Kirjastossa kasvisruokaohjeet löytyvät luokasta 68.22.

Tietoa kasvissyönnistä:

Foer, Jonathan Safran: Eläinten syömisestä (Atena, 2011)
Gould, Merkka: Kasvissyöjäksi : miksi ja miten (Art House, 2009)
Gristle: Kamara : mitä kaikkea syömmekään (Like, 2011)
Heinänen, Pekka: Kasvisravintoa kautta aikojen : kasvisravinnon keräilyn, tuotannon, prosessoinnin ja kulutuksen historiaa sekä nykyaikaa (MC-Pilot, 2001)
Heinänen, Pekka: Kasvissyöjän etiikka ja muita esseitä ihmisen ravinnosta (Vihreälinja, 2003)

Kaunokirjallisia teoksia, joissa kasvissyönti olisi merkittävässä osassa, löytyi melko vähän. Lihansyönnin etiikan kautta asiaa on käsitelty joissakin lasten- ja nuortenromaaneissa, kuten Måns Gahrtonin Rosan elämää : halataan, sankari (Tammi 2010), Kirsti Ellilän Emma ja sisäinen sankari (Karisto 2002) sekä Christina Wahldénin Cell grön (Tiden 2001), jota ei ole suomennettu. Veikko Huovisen novellissa Kasvissyöntikausi päähenkilö tovereineen viettää talvensa metson elintapoja noudattaen (novelli on julkaistu esim. kokoelmassa Bakulainen pahvala, toinen osa sekä Kootut teokset, 9. osa). Olli Hietalan sarjakuva-albumi Lihan himo (Huuda huuda, 2010) käsittelee veganismia.

Laajemmin ruoan ja ruokailun ympärille rakennettua kaunokirjallisuutta löytyy huomattavasti runsaammin. Niitä voi hakea PIKI-verkkokirjaston tarkennetulla haulla (http://piki.verkkokirjasto.fi/web/arena/haku?p_p_id=extendedSearch_WAR_arenaportlets&p;_p_lifecycle=1&p;_p_state=normal&p;_p_mode=view&p;_p_col_id=column-2&p;_p_col_pos=1&p;_p_col_count=2&_extendedSearch_WAR_arenaportlets__wu=%2FextendedSearch%2F%3Fwicket%3Ainterface%3D%3A2%3Aextendsearchform%3Aform%3A%3AIFormSubmitListener%3A%3A) rastittamalla kategoria "kaunokirjallisuus" ja laittamalla asiasanaksi esim. "ruokakulttuuri", "gastronomia" tai "ruoanvalmistus".
