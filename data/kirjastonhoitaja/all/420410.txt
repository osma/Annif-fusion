Hei,
Yritän etsiä kirjallisuudesta tietoja Australian aboriginaalien taiteesta. Erityisesti olisin kiinnostunut heidän taiteessaan käyttämästään symboliikasta. Osaisitteko auttaa?
Ainakin pääkaupunkiseudun yleisistä kirjastoista voisit saada nämä aboriginaalien taiteesta kertovat opukset:

-Australian aboriginal art. Macmillan, 1964.
-Caruana, Wally: Aboriginal art. Thames and Hudson, cpo. 1993.
-Holmes, Sandra Le Brun: The goddess and the moon man: the sacred art of the tiwi aborogins. (Huom! Kirjoitusvirhe sanassa ’aborogins’ on ihan kirjaston tietokannassa.)
-Morphy, Howard: Aboriginal art. Phaidon, 1998.
-Stourton, Patrick Corbally: Songlines and dreamings: contemporary Australian Aboriginal painting: the first quarter-century of Papunya Tula. Lund Humphries, 1996.

Pääsin itse käsiksi vain kahteen ensimmäiseen teokseen, joissa molemmissa kyllä puhutaan myös kuvien symbolisista merkityksistä.

Minkä tahansa kirjaston tietokannasta voit etsiä sinua kiinnostavia teoksia käyttäen hakusanoja: alkuperäiskansat, australia, kansantaide, kuvataide ja/tai taide. 

Nuo termit ovat kirjoille määriteltyjä asiasanoja, joten voit niiden avulla hyödyntää sekä vapaata sanahakua että asiasanahakua. Hakutavat nimittäin hiukan vaihtelevat kirjastoittain.

Helmet-verkkokirjaston aloitussivulla oleva Hakusana(t)-laatikko on esimerkki vapaasta sanahausta: http://www.helmet.fi/search~S9*fin/X. 
Kokeile vaikkapa naputtaa lootaan yhdistelmä ”alkuperäiskansat australia taide” (ilman hipsuja) ja hae.

Muualla Suomessa majailevia teoksia kannattaa katsastaa Frank-monihaun kautta: http://monihaku.kirjastot.fi/. 
Jos klikkaat esimerkiksi Maakuntakirjastot-hakuun, pääset etsimään tietoa maakuntakirjastojen kokoelmista. Asiasana-kenttään voit ihan hyvin kirjoittaa muutaman termin peräkkäin. 

Yliopistokirjastoilla on oma, kaikille yhteinen tietokanta Linda: 
http://linda.linneanet.fi/F/?func=find-b-0&con;_lng=fin&local;_base=fin01 

Kokeile ihmeessä myös Googlen kuvahakua vaikkapa sanoilla: aboriginal art symbol (tai symbols). 

Ja verkossa esimerkiksi nämä sivustot tarjoavat lyhyen oppimäärän Australian alkuperäiskansan taiteesta ja ajattelusta:
http://www.aboriginalartonline.com/culture/symbols.php 
http://aboriginalart.com.au/gallery/ 
http://www.aboriginalarttreasures.com/history.php 
http://www.aboriginalartstore.com.au/aboriginal-art-culture/aboriginal-symbols-glossary/
