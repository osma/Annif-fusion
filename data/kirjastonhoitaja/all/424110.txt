hei, löytyykö kirjaston valikoimista narsismia käsitteleviä kirjoja? mm. "rakastuin narsistiin", tai muita vastaavia kirjoja?
Kysymäsi kirja Simon Cromptonin Rakastuin narsistiin on tällä hetkellä useammassakin pääkaupunkiseudun kirjastossa paikalla. Saatavuuden voit tarkistaa osoitteessa http://www.helmet.fi/search*fin/X?SEARCH=rakastuin+narsistiin&searchscope;=9&m;=&l;=&b;=&Da;=&Db;=&Submit.x;=0&Submit.y;=0

Lisää aineistoa aiheesta saat tekemällä tiedonhaun Helmet-verkkokirjastossa ja käyttämällä hakusanoja: parisuhde luonnehäiriöt (hakutuloksena 6 nimekettä), narsistinen persoonallisuus (19 nimekettä), persoonallisuushäiriöt narsismi (25 nimekettä), narsismi (76 nimekettä). Hakutuloksissa voi olla mukana myös kaunokirjallisuutta.

Esimerkki hausta, kun hakusanoina on käytetty parisuhde ja luonnehäiriöt:

Eva Rusz: Vaarallinen rakkaus: naimisissa luonnehäiriöisen kanssa. Jyväskylä: Minerva, 2007
Markku Salo : Varo narsistia: asianajajan kokemuksia luonnehäiriöisistä; pamfletti. Helsinki: WSOY, 2009
Brita Jokinen: Kiusaaja keskellämme. Helsinki: WSOY, 2007
Marketta Joutsenniemi: Naimisissa narsistin kanssa. Helsinki; Jyväskylä: Minerva, 2006
Janne Viljamaa: Pidä puolesi; irti narsistin hampaista. Helsinki: WSOY, 2010
Karyl McBride: Enkö koskaan ole tarpeeksi hyvä? : kuinka tytär voi toipua narsistisesta äidistä. Helsinki: Nemo, 2010

Aineistohaun voit tehdä osoitteessa 
http://www.helmet.fi/search~S9*fin/
