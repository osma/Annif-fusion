Suunnittelen merkkivuosimatkaa Etelä-ameriikkaan. Löytyisikö listausta kulttuurihistoiallisesti tai luonnontieteellisesti merkittävistä nähtävyyksistä, esim. Unescon maailmanperintö listaus tai muita vastaavia lähteitä. Kyseesen tulee myös matkaajien suosikkeja, mutta en varsinaisesti etsi perhekohteita tai vapaa-ajan aktiviteetteja, vaan kulttuuri ja luonto elämyksiä.

"Once in the lifetime round trip"
Kiitos
Unescon englanninkielisellä  sivulla http://whc.unesco.org on paljon tietoa maailmanperintökohteista. Aakkosellinen listaus niistä maittain on osoitteessa  #link::2a716869-ce40-41e9-8d34-f7ba66636b36::http://whc.unesco.org/en/list::linkend#. Listalla näyttäisi olevan sekä luonto- että kulttuurikohteita. Unescon maailmanperintökohteista löytyy internetistä varsin kattavan näköinen listaus myös suomeksi, Wikipediasta (lista löytyy esim. google-haulla kirjoittamalla Luettelo maailmanperintöluettelon kohteista Amerikassa). Aiheesta on myös kirjallisuutta. Helmet-tietokannasta (www.helmet.fi) löytyy mm. englanninkielinen The world’s heritage: the bestselling guide to the most extraordinary places, HarperCollins 2012 ja suomenkielinen Maailmanperintöä bongareille, Suomen Unesco-toimikunta 2012. Teos Grundstein, Claes:  Luonnon mestariteoksia, Otava 2002, esittelee maailmanperintöluetteloon kuuluvia luontokohteita ympäri maailman, Etelä-Amerikka on omana lukunaan teoksessa.  Em. teoksia on lainattavana useassa pääkaupunkiseudun kirjastossa.
