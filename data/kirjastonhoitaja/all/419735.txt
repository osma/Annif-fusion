vanhempisähköasentajan palkka 30v. alalla
Sähköasentajien palkkaus ei perustu ikälisiin, vaan tehtävien ja työn vaativuuteen.

Tilastokeskuksen StatFin -tietokannan http://pxweb2.stat.fi/database/StatFin/databasetree_fi.asp mukaan sähköasentajan peruspalkan keskiarvo vuonna 2008 oli kuntasektorilla 1851 € ja kokonaisansion keskiarvo 2512 €. Yksityisellä sektorilla kuukausipalkkaisten sähkösentajien säännöllisen työajan keskiansio oli 2760 €. Valtiolla säännöllisen työajan ansion keskiarvo v. 2008 oli 2597 €.

Työ- ja elinkeinoministeriön sivuilta http://www.mol.fi/avo/avo.htm löytyy seuraavat tiedot sähköasentajan palkkauksesta:

"Sähköasentajan palkkaus määräytyy kullakin toimialalla solmitun työehtosopimuksen mukaan. Käytössä on sekä tunti- että urakkapalkkaus. Noin puolet työstä tehdään urakkapalkalla. Palkkaukseen vaikuttavat mm. työkokemus sekä henkilökohtaiset lisät ammattitaidon, koulutuksen, työsuorituksen jne. mukaan. Lisäksi maksetaan erilaisia olosuhdelisiä. 

Toimialasta riippuen noudatetaan esimerkiksi talotekniikka-alan sähköasennustoimialan työehtosopimusta, huolto- ja kunnossapitoalan työehtosopimusta, energia-alan työehtosopimusta tai Teknologiateollisuus ry:n ja Sähköalojen ammattiliitto ry:n välistä työehtosopimusta. 

Sähkölaitteiden asentajien ja korjaajien säännöllisen työajan tuntipalkka oli yksityisellä sektorilla 15,64 euroa ja rakennussähköasentajien 17,08 euroa v. 2008 (lähde: Tilastokeskus)."

Lisää tietoa alan työehtosopimuksista, mm. 1.10.2009 voimaan tulleista palkankorotuksista saa Sähköliiton sivuilta:
http://www.sahkoliitto.fi/edunvalvonta/tyoehtosopimukset/
