Miten pääsee kirjastoon töihin? Mitä eri koulutusmahdollisuuksia on, ja mitä työmahdollisuuksia on kirjastossa? Mikä on kirjastossa työskentelevän keskivertopalkka?
Kirjasto- ja informaatioalalla on hyvin erilaisia työpaikkoja. Koulutusvaatimukset vaihtelevat haettavan viran tai toimen mukaan. Kannattaa seurata työnhakuilmoituksia ja niissä esitettyjä tutkintovaatimuksia ja palkkausta esim. Työ- ja elinkeinotoimiston sivuilta mol.fi -> Avoimet työpaikat ja palkkavahti 08 Kirjasto- ja informaatioala.  Yliopistojen kirjastoihin vaaditaan kirjastonhoitajan paikkaan yleensä ylempi korkeakoulututkinto. Kunnallisen kirjastoalan pätevyysvaatimuksista löytyy Opetusministeriön sivulta  http://www.minedu.fi/OPM/Kirjastot/kirjastoalan_koulutus/?lang=fi  .  Kirjastoalan oppilaitoksista on sivulla  http://www.kirjastot.fi/fi-FI/kirjastoala/opiskelu/ . Kunnallisen kirjastoalan minimipalkat on määritelty KVTES:ssä (Kunnallinen yleinen virka- ja työehtosopimus) . 15.2.2010 kirjastonhoitajan peruspalkan minimi oli 1976,19 e ja kirjastovirkailijan 1701,74 e.  Eri kuntien ja organisaatioiden välillä on kuitenkin eroja palkkauksessa. Lisäksi tehtäväkohtaisen palkan lisäksi palkkaan vaikuttaa henkilökohtainen osa, esimerkiksi työkokemus. Akavalaiset työmarkkinat 2009 -julkaisussa s. 37 http://www.akava.fi/files/67/atm2009nettiin.pdf sanotaan, että kuntien kirjastoissa kirjastonhoitajan/informaatikon palkka oli välillä 1905-2137 e kokemuksesta riippuen ja tieteellisissä kirjastoissa 2147-3094 e. Saman julkaisun mukaan työllisyystilanne kirjastoissa on kohtalainen. Tilastokeskuksen sivuilta Palkat ja työvoimakustannukset http://www.stat.fi/til/pal.html löytyy Kuntasektorin palkat, Valtion kuukausipalkat ja Ykistyissektorin kuukausipalkat -taulukoista kirjastoalan keskipalkkoja.
