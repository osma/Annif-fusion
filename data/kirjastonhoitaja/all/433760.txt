Hei Haluan tietoa viriketoiminnan merkityksestä kehitysvaimmaisiin?
löytyisikö minkään laista kirjaa tai tietoa vaikka pelkästä viriketoiminnasta?
Kysymys on laaja. Kehitysvammaisuus voi olla ymmärryskyvyn tasolla lievää, keskivaikeaa tai vaikeaa / syvää. Ymmärryskyky vaikuttaa henkilön psyko-sosiaaliseen toimintakykyyn ja henkilön keinoihin olla vuorovaikutuksessa ympäristön kanssa. Viriketoiminnan järjestämisessä on tärkeää huomioida myös kehitysvammaisen  henkilön ikä, persoonallisuus ja henkilökohtaiset mieltymykset ja kiinnostuksen kohteet  sekä millä tavalla hän kommunikoi: puhuuko henkilö vai kommunikoiko hän eleiden ja ilmeiden avulla tai käyttääkö hän jotakin puhetta korvaavaa/ tukevaa kommunikaatiomenetelmää.  Luottamuksellisen vuorovaikutussuhteen luominen on toiminnan kivijalka. Jos viriketoimintaa tarjotaan ryhmälle, on hyvä, jos ohjaajalla on etukäteiskäsitys henkilöiden elämänhistoriasta sekä minkä tyyppisistä  aktiviteeteistä ryhmän jäsenet ovat kiinnostuneita. 
Kehitysvammaliiton kirjaston Kevali-kokoelmassa on kirjallisuutta kysymykseen liittyvästä aihepiiristä. Asiasanoina hakuja tehtäessä voi käyttää esim. (muutamia mainitakseni) aktivointi, draamamenetelmät, musiikki / musiikkiliikunta, selkoryhmät, lukupiirit, Snoezelen (aistihuoneet), senioriklubit, pelit jne. Kokoelma on osoitteessa www.kehitysvammaliitto.fi/suomeksi/kirjasto/kevali. Haut tuottavat aineistotietoja sekä viriketoiminnan merkityksistä että aineistoja itse toimintaan. Kannattaa myös tutustua Papunet-sivustoon ja sen sähköisiin, vammaisille soveltuviin aineistoihin, osoitteessa www.papunet.net
