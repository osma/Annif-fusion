Miten kirjastoa/kulttuuria markkinoidaan?
Viime vuosina kirjastopalvelujen markkinointiin, tuotteistamiseen ja tiedottamiseen on alettu kiinnittää huomiota yhä enemmän; esim. Helsingin kaupunginkirjastossa toimii erillinen markkinoinnista ja PR-toiminnasta vastaava markkinointi- ja viestintäyksikkö. Kirjastopalvelujen ja yleensäkin kulttuuripalvelujen markkinoinnista on toki myös kirjoitettu. Yleisistä kirjastoista löytyy mainitsemasi artikkelikokoelman lisäksi ainakin Maija-Leena Huotarin Kirjaston markkinointi (1992) sekä toimitettu teos nimeltä Kulttuuribusiness (2003). Myös Christian Grönroosin Palveluiden johtaminen ja markkinointi (2001) saattaisi olla  kiintoisa tässä yhteydessä.

Jos olet kiinnostunut opinnäytetöistä, niistä mainittakoon ainakin Maija-Leena Huotarin Yleisen kirjaston asiakkaiden segmentointi ja palvelujen markkinointi (Tampereen yliopisto, 1991) sekä Hannele Arvosen Metsäkirjaston palvelujen kehittäminen (Helsingin yliopisto, 1997). Myös artikkeleita löytyy tarvittaessa. Pääkirjastosta Pasilasta voi kysellä esim. seuraavia artikkeleita / lehtiä: 

Hokka-Ahti, Ritva: Elämä on tuulilasissa, ei peruutuspeilissä (Kirjastolehti 4/2001); Rinne, Hannu: Kulttuurilla rahoiksi (Taide 4/1999)
 
Kulttuurin markkinointi aihepiirinä on itse asiassa melkoisen laaja, kulttuurilla kun voidaan viitata niin moneen asiaan (musiikkiin, kirjallisuuteen , tanssitaiteeseen, kuvataiteeseen jne.)Kulttuuripalveluja voidaan käyttää myös yritysten viestinnän ja PR-toiminnan tukena. Tämän kaltaisesta kulttuuripalvelujen tuottamisesta saat vinkkiä esim. osoitteesta http://www.profounders.com/
