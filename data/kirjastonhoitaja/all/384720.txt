Tarvitsisin tietoa tutkimuksista, lehdistä, kirjoista ym 
tietolähteistä, joissa käsitellään aihetta Internetin eettiset 
ongelmat (erityisesti kirjastojen ja koulujen kannalta). Löytyisikö 
tutkimuksia, joissa on tutkittu aihetta Internetin väärinkäyttö 
kirjastossa - tarvitaanko sensuuria?
Kysymästäsi aiheesta ei löydy vielä kovin paljoa tutkimustietoa. Yksi keino voisi olla haastatella opettajia ja kirjastonhoitajia ja tehdä vähän pohjatutkimusta.

Kirjastot.fi -palvelun 'Sensuuri ja sananvapaus'-sivulle http://www.kirjastot.fi/kirjastoala/sensuuri.htm on koottu tätä aihetta käsitteleviä linkkejä, joista valtaosa on englanninkielisiä. Sieltä löydät myös juuri opettajille ja kirjastonhoitajille suunnattua aineistoa aiheesta. Sivuilla on tietoa mm. esto-ohjelmien käytöstä. 

Lehtiartikkelitietokannasta Aleksista löytyi kuitenkin mielestäni ihan mielenkiintoisen ja sopivan tuntuisia artikkeleita aihettasi ajatellen. Aleksi on maksullinen tietokanta, mutta voit käyttää sitä Tampereen kaupunginkirjastossa ilmaiseksi joko cd-rom-versiona tai Internetin kautta. Kannattaa siis tulla tänne kirjastoon  tekemään hakuja. Henkilökunta auttaa mielellään.

Löysin myös verkosta osoitteesta www.paihdelinkki.fi mielenkiintoisen tuntuiset sivut. Linkistä riippuvuuslinja pääset eteen päin ja seuraavalla sivulla on nettiriippuvuus-linkki, josta löytyy suppeampi ja laajempi artikkeli aiheesta. Sieltä löytyy myös melko laaja lähdeluettelo. Ainakin nettiriippuvuus-
ongelma sivuaa aihettasi, vaikkei ehkä ole ihan sitä mitä tarkoitat.
Eri asiantuntijoiden yhteystietoja löytyy myös ko. sivuilta ja heiltä voi varmasti kysyä tietoa ja mielipiteitä asiasta. 
