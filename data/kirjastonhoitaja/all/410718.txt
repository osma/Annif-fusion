Onko käsitöiden opettamisesta / ohjaamisesta kehitysvammaisten päivätoiminnassa tehty tutkimuksia?
Kysymykseen suoranaisesti liittyviä vaikuttaa olevan niukasti. Asiaa kannattaneekin lähestyä käytännön opetus- ja työtoiminnan kautta, tutustumalla opetussuunnitelmiin ja alan toimijoiden ideoihin ja päivätoiminnassa käytettyihin käsityön ja luovan toiminnan opetuksen menetelmiin. 

Alla muutamia vinkkejä sekä ammatillisen erityisopetuksen että käytännön työtoiminnan kentältä.

Kaarisilta r.y.:n toiminta kohdistuu laaja-alaisesti oppimishäiriöisiin, myös kehitysvammaisiin nuoriin ja aikuisiin. Heillä on päivätoimintaa ja ammatillista opetusta musiikkiin ja kuvalliseen ilmaisuun, mukana myös taidekäsityön opetus. 
http://www.kaarisilta.fi/04taidekasityo.html ;

Annika Meder & Maija Nieminen (2004). Ersta-projekti Yksilösuorituksia! : kuvallisen ilmaisun erityisopetus Kaarisillassa. Teos sisältää opetussuunnitelman myös taidekäsityön (painetut kankaat ja tekstiilisuunnittelu –työpajat) opetussuunnitelmiksi. ;

Lyhty r.y.:llä tehdään taidetekstiilitöitä kehitysvammaisille Luovilla-työpajassa ;
http://www.lyhty.net/ ;

Kirsikoti ry on kehitysvammaisten taiteilijayhteisö, jossa eletään arkista yhteisöelämää ja tehdään kuvataidetta, taidetekstiilejä sekä muita taidekäsityön tuotteita ;
http://www.kirsikoti.fi/ ;

Perttulan erityisammattikoulun Käsi- ja taideteollisuusalan perustutkinto ; 
http://www.perttula.fi/sivu/tekstiilin_vaatetuksen_koulutus ;

Alavuden erityisammattikoulun Käsi- ja taideteollisuusalan perustutkinto ;
http://www.aeak.fi/taideala.htm ;

Kehitysvammaisten Palvelusäätiö on tuottanut internet-sivuilleen Päivätoiminnan ideapankin, joka sisältää otteita Tähtiä arkeen –kirjasta sekä Pohjois-Pohjanmaan ideakansion. Molemmissa on ideoita käden taidoista. ;
http://www.kvps.fi/kehittamistoiminta/paivatoiminta/ideapankki/  ;

Liitetiedostossa on viitetietoja asiaan ainakin läheisesti liittyvistä opinnäytteistä, oppimateriaaleista ja opetussuunnitelmista.
