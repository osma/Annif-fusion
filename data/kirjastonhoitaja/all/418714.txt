Mitä sellaisia sivuja netissä on, joissa on mahdollisuus kysyä apua lääkäriltä/psykologilta/muulta vastaavalta aikuiselta terveyteen/paniikkihäiriöihin/stressiin liittyvissä kysymyksissä? Ja etsisin juuri sellaista sivua, josta vastaus lähetettäisiin sähköpostiin tms henkilökohtaiseen, eikä julkaistaisi kaikille?
Netissä on palstoja, joissa lääkärit vastaavat omaan sähköpostiisi. Tämäntyyppinen palvelu on usein maksullista. Esimerkiksi verkkopalvelu tohtori.fissä asiantuntijat vastaavat kysymyksiin: http://www.verkkoklinikka.fi/vl/ 

Etsin kyseiseltä sivulta psykiatrian asiantuntijan http://www.verkkoklinikka.fi/verkkolaakarit/asiantuntijat/6981638 . Tanja Laukkala, psykiatrian erikoislääkäri, näyttäisi olevan vastausvuorossa ja kysymyksen esittäminen hänelle maksaa 20 euroa. 

Kannattaa myös selata aikaisempia aiheesta esitettyjä kysymyksiä.

Yliopistojen opiskelijoille tarkoitettu YTHS on tehnyt hyvän sivuston opiskelijoille 
http://www.yths.fi/netcomm/ . Kohdasta terveystietoa A-Ö löytyy omat sivut stressistä ja paniikkihäiriöstä. 

Muita mahdollisia:
http://www.apua.info/fi-FI/keskustelut/ 
Lisäksi on olemassa sivusto tukiasema.net . Tälle sivustolle oltiin tekemässä muutoksia, enkä saanut sitä avautumaan. 

On olemassa myös kirjallisuutta, joissa käsitellään esim. paniikkihäiriötä. Mainitsen muutamia suosituimpia: 
- Ben Furman: Perhosia vatsassa : apua pelkoon, paniikkiin ja ahdistukseen, 2002.
- Edmund Bourne: Vapaaksi ahdistuksesta : työkirja paniikista ja peloista kärsiville, 1999.
- Andre Christophe: Pienet pelot ja suuret fobiat, 2004

- Liisa Keltikangas-Järvinen: Temperamentti, stressi ja elämänhallinta, 2008.
- Liisa Keltikangas-Järvinen: Hyvä itsetunto, 1998

Paniikkihäiriöyhdistyksen luettelo kirjallisuudesta:
http://www.paniikki.net/kirjallisuus.html
