Mitä tietoja laitetaan yritysten työntekijöiden käyntikortteihin? Miten esim. yrityksen verkkosivu ilmoitetaan? Onko "väärin" kirjoittaa www.xxxx.fi/xxxx/xxxx/ vai riittääkkö www.xxxx.fi?
Laitetaanko arvot, tittelit ja koulutukset nimen ylä vai alapuolelle?
Edustava käyntikortti on mattapintaista, laadukasta, valkoista, tukevaa paperia ja siinä on musta, kiilloton kohoteksti.Kortin standardikoko on 90x45 mm.

Keskelle korttia tulee henkilön nimi suurimmalla tekstikoolla. Nimen alle painetaan ammattinimike täydellisenä ja oppiarvo lyhenteenä. Vasempaan alakulmaan sijoitetaan yrityksen nimi ja osoite. OIkeaan alakulmaan sijoitetaan puhelinnumero ja muut sähköiset yhteystiedot. Jos yrityksen logoa käytetään, se sijoitetaan "kohopainettuna" vasempaan ylälaitaan.

Erillisellä yrityskortilla tehdään tunnetuksi yritystä. Yrityskortissa yrityksen nimi on suurimmalla kirjainkoolla. Henkilön nimi ja titteli kertovat mitä tehtävää kyseinen henkilö yrityksessä hoitaa.

Verkkosivujen kirjoitusmuodosta en löytänyt kirjallista lähdettä.Verkosta löytyvien painotalojen käyntikortti-mainoksissa verkkosivut ovat kuitenkin ilmoitettu muodossa www.yritys.fi.

Lähde: Työelämän hyvät tavat / Leena Harju, 2000
