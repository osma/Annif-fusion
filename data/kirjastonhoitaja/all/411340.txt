Tiedättekö onko olemassa kirjaa johon olisi koottu tämän tapaisia pulmia: Mies löytyy alastomana autiomaasta, kädessään tulitikku. Mitä on tapahtunut? Arvaajat saavat kysyä arvuuttelijalta lisäkysymyksiä, johon tämä saa vastata vain KYLLÄ tai EI ja he koittavat selvittää mitä on tapahtunut.
Tarinat kuuluvat nk. 'arvoituskertomuksiin', jotka ovat sukua lyhyemmille arvoitusvitseille. Näitä arvoituskertomuksia löytyy mm. teoksista:

- Kilon toinen poliisi : vanhoja ja uusia koululaisjuttuja /  toimittanut Ulla Lipponen
(s. 123 alkaen)

- Ota mamma mato : kompatehtäviä / toimittanut Ulla Lipponen
(s. 127 alkaen)

Arvoituskertomusten lisäksi samantyyppisiä ns. 'kompatarinoita' löytyy yllämainitsemistani teoksista. Arvoituskertomuksista on kerrottu tarkemmin kirjassa 'Ota mamma mato : kompatehtäviä' (sivuilla 198-199).

Tarinat kulkevat usein eteenpäin henkilöltä toiselle nimenomaan suullisena kansanperinteenä, nykytarinoina.
