Löytyykö Suomesta asiantuntijaa joka selittäisi tarkemmin suomeksi seuraavaa asiaa minulle: "Four decades after president Nixon broke Bretton Woods and Britain joined the Common Market, also known as EEC, international society is still looking for way how free-floating gold reserves can (democratically, would prof.Amtenbrink say?) determine the value of currency. Source: The Law of the European Union and European Communities. (Paperback.)

Myös: Mikä olisi tilanne jolloin IMF päättäisi painattaa omaa rahaa, ja miten sen mahdollisesti sitoo maailman itsenäisten valtioiden (UN:ään kuuluvien,) kutavarastoihin IMF:n oman kultavaraston lisäksi niin että IMF rahata saattaisi tulla uusi maailman laajuinen yhteinen valuutta? Onko sellaisesta ollut koskaan keskustelua? Jos on, nin missä yhteydessä?
a)	Dollari oli (keskuspankeille ja hallituksille) kultaan vaihdettava valuutta ns. Bretton Woods-sopimusten perusteella aina elokuuhun 1971 saakka, jolloin USA lopetti dollarien lunastamisen kullalla. Kullan hinta on sen jälleen noussut rajusti. vuonna 1971 se oli 35 dollaria unssilta, viime viikkoina hinta on ollut 1200 dollarin tietämillä. Vuoden 1971 jälkeen maailman rahajärjestelmä on ollut irrallaan kullasta. Kulta on kuitenkin tavara, jota on hyvin helppo myydä, ja joka keskimäärin säilyttää arvonsa, ja siksi monet maat pitävät nykyäänkin hallussaan isoja kultavarantoja kriisiaikojen varalta. Mitään vakavaa keskustelua maailman rahajärjestelmän palauttamisesta kullan varaan ei ole 1970-luvun jälkeen käyty, ehkä siksi. Yksi syy tähän varmaan on kullan arvon suuret heilahtelut, jotka häiritsisivät kultaan kytketyn rahajärjestelmän toimintaa, toinen syy lienee maailman kultavarantojen jakautuminen hyvin epätasaisesti eri maiden kesken.

Professori Fabian Amtenbrink on juristi, joka on kirjoittanut mm. keskuspankkien itsenäisyydestä ja niiden demokraattisesta valvonnasta sekä kansalaisten vaikutusmahdollisuuksista kansallisvaltioiden ”ohi” Euroopan Unionissa, esimerkiksi EU:n parlamentin kautta. 

b)	IMF luo jo nyt omaa rahaa, ns. erityisnosto-oikeuksia (lyhennys SDR).  SDR:n toiminta-ala kansanvälisenä rahana on täällä hetkellä kuitenkin rajoitettu, koska  sen käyttö rajoittuu lähinnä vain keskuspankkien välisiin maksuihin, ja koska eivätkä keskuspankit ota SDR:ää automaattisesti vastaan maksuissa, vaan se on yleensä neuvottelukysymys.  Eräiden maiden, varsinkin Kiinan edustajat ovat välillä esittäneet SDR:n laajentamista aidoksi maailmanlaajuiseksi valuutaksi. Nopeat muutoksen tässä asiassa näyttävät kuitenkin epätodennäköisiltä. SDR irrotettiin kullasta 1970-luvun alussa, eikä sen jälkeen liene vakavasti keskusteltu SDR:n kytkemisestä kultaan.
