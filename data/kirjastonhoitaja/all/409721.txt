Kun niin moni kaatoi metsäänsä samanaikaisesti, maisemat ovat menettäneet suuren osan viehätyksestään ja tutusta vehreästä ilmeestään. Kuinka kauan menee kun taas avohakkuut alkavat näyttää maisemallisesti nätimmiltä ja luonnollisemmilta. 
Olin vuoden Kanadassa Kalliovuorilla, hyvin harvaanasutulla alueella jota ympäröivät luonnonsuojelupuistot, ja siellä oli paikoin tehty juuri tätä samaa, hakattu metsää ihan paljaaksi vuoristossa. Paikalliset olivat sitä mieltä että jos uusia puita ei istuteta hetimiten, niin maa valuu ja jäljelle jää pelkkä kallio jossa ei enää ikinä kasva mitään. Siellä paikalliset olivat huolissaan. Meillä metsää sanotaan uudistuvaksi luonnonvaraksi, mutta siellä ajatus ei ollutkaan itsestäänselvyys. Ovatko maanomistajat Suomessa periaatteessa jättäneet avohakkuualueet oman onnensa nojaan vai onko aikomus tehdä istutuksia?
MTK:n lakimies Pekka Airaksinen kertoi, että metsälaki edellyttää, että mikäli metsää hakataan on siitä tehtävä metsänkäyttöilmoitus ja viiden vuoden sisällä on istutettava uudet taimet tilalle, eli asia on lakisääteinen. 
Metsälaki: 
http://www.finlex.fi/fi/laki/ajantasa/1996/19961093
Se kuinka kauan metsä on taas entisensä näköinen riippuu maaperästä sekä leveysasteesta. Suomessa kasvukausi on varsin lyhyt, joten vie vuosikymmeniä ennen kuin metsä on ns. täysikasvuinen.Lisätietoja voi tiedustella MTK:sta: http://www.mtk.fi/
