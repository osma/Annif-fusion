Hei! Miten saisin printattua Microsoft 2007 Wordillä luotuja ja muistitikulle tallennettuja asiakirjoja? Nyt kun avaan tallennetun asiakirjan kone herjaa minulle, että sitä on muutettu, jotta se näkyisi vanhemmassa ohjelmassa. Väritkin olisi hyvä saada printteihin.
Kysyin ohjeita kollegaltani, joka toimii it-tukihenkilönä. Hän kertoi seuraavaa:

Uudella Wordilla luodut asiakirjat tallentuvat tiedostotyyppinä, jota vanhemmat versiot eivät osaa täysin lukea. Siksi ohjelma herjaa ja kiukuttelee, esimerkiksi juuri sillä tavalla kuin sinulle. Muitakin herjauksia ohjelman valikoimassa kuulemma on...

Sinun täytyy nyt aukaista dokumentti Wordin 2007 versiossa ja tallentaa se uudelleen niin, että vaihdat tallennusmuodon sellaiseksi, jonka ymmärtävät sekä uusi Word että vanhemmatkin versiot. Omalla koneellani tallennusmuodon oletuksena on Word-asiakirja, jota vanhemmat ohjelmat eivät siis oikein ymmärrä. Kollegani mukaan tallennusmuodoksi kannattaisi pudotusvalikosta valita esimerkiksi Word 98 - 2003 -asiakirja (.doc). 

Tästä eteenpäin voitkin aukaista ja tulostaa asiakirjan, väreineen kaikkineen, myös vanhemmissa ohjelmissa.

Ohjeita löytyy myös verkosta:
http://www.cs.tut.fi/~jkorpela/teksti/word2007.doc (tallentamisesta sivulla 5)
http://support.microsoft.com/kb/924074/fi (Microsoftin ohje ja tuki)
