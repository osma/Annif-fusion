Voiko olla totta ettei pääkaupunkiseudun kunnallisissa kirjastoissa ole seuraavaa teosta:
Kuntakohtainen selvitys talvi-, jatko- ja lapinsodassa kaatuneista /, Taito Kosonen
Ei ainkaan löydy hakutoiminnolla. Ei ole edes vanha kirja.
Kyseessä lienee harvinainen julkaisu, kun sitä ei näyttäisi olevan juuri muidenkaan Suomen kirjastojen luetteloissa, ei myöskään yliopistokirjastojen tai isojen maakuntakirjastojen kokoelmissa. 

Vain Kuopion kaupunginkirjaston ja Pohjois-Savon maakuntakirjaston tietokannasta julkaisu löytyi. Sen mukaan julkaisu kuuluu Vehmersalmen lähikirjaston kotiseutukokoelmaan: https://kirjasto.kuopio.fi/work?workId=a278ce56-201c-4454-bc25-6d4c93d3a6c3 Kuvailutietojen mukaan kyseessä on moniste eli ei ilmeisesti kirjamuotoinen teos. Sivumäärää ei mainita.

Julkaisua voisi yrittää saada kaukolainaksi Savosta pääkaupunkiseudun kirjaston kautta, mikäli julkaisu on kaukolainattavissa. Myös kopiot joistakin sivuista voisivat onnistua. Helmet-kirjaston asiakas voi tehdä kaukopalvelutilauksen verkossa: http://www.helmet.fi/fi-FI/Kirjastot_ja_palvelut/Kaukopalvelu 

Kaukopalvelu on maksullista, Espoossa hinnat ovat: 
- kaukolaina: 7 €
- artikkelikopiot/tulosteet: 0,85 €/kopio/tuloste tai lähettävän kirjaston veloittama hinta. 

Julkaisusta ja esimerkiksi mahdollisuuksista saada siitä kopioita voi myös kysyä suoraan Vehmersalmen kirjastosta: 
- Puhelinnumero: 044 718 2937
- Sähköposti: vehmersalmi.kirjasto@kuopio.fi
