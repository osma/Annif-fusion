Milloin Helmet-kirjastoihin on tulossa uusimmat teokset seuraavilta kirjailijoilta: Virpi Hämeen-Anttila, Outi Pakkanen ja Esa Sirén?
Virpi Hämeen-Anttilan seuraava teos "Muistan sinut Amanda" ilmestyy syyskuussa. Kustannusyhtiö Otava ilmoittaa Outi Pakkasen syksyn uutuuskirjan "Yöpuisto" ilmestyvän myös syyskuussa. Gummeruksen mukaan Esa Sirénin uutuus Verinen tie ilmestyy elokuussa.

Kaikkia näitä teoksia on tilattu reilusti HelMet-kirjastoihin. Valitettavasti tarkkaa päivämäärää siihen, että ne ovat varattavissa ja lainattavissa on vaikea sanoa. Kirjat tulevat eri HelMet-kirjastojen luettelointiosastoille välittäjiltä, ja toimitusaika vaihtelee. Täten uutuuskirjat tulevat meille joskus huomattavastikin myöhemmin kuin kirjakauppoihin. Luettelointiosastoilta kirjat kuljetetaan eri kirjastoihin, joissa ne otetaan vastaan ja laitetaan kiertoon.

Varauksen teokseen voi tehdä siinä vaiheessa, kun HelMet-verkkokirjastossa on yksikin nide tilassa "käsittelyssä". Kannattaa siis vilkuilla HelMet-verkkokirjastosta, olisiko jokin uutuus jo tullut kirjastoihin.
