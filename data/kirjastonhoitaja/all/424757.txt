Miten voin tallentaa omiin tietoihini Helmet-haussa tekemäni haun?

Omissa tiedoissani on tällainen tallennuspaikka, mutta kun olen hakenut hakusanalla julkaisuja, en löydä esillä olevalta julkaisut sisältävältä sivulta mahdollisuutta tämän haun tallentamiseen.
Hakujen tallentamisen mahdollistava nappi on aika huomaamaton. Tee haluamasi haku ja klikkaa sitten hakukentän tasolla äärimmäisenä oikealla olevaa nappia ”Tallenna”. Sen jälkeen tekemäsi haun pitäisi löytyä omien tietojen kohdasta ”Tallennetut haut”.
