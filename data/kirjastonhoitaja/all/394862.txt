Sanotaan, että kymmenen vuoden kuluttus Suomessa on työvoimapula. Mistä saisi tietoa siitä, mitkä alat eläköityvät eniten. Esim. jos haluaa kouluttautua uudelleen, millä aloilla olisi töitä mahdollisesti tarjolla.
Työministeriön raportissa "Työvoima 2020" (Työpoliittinen tutkimus; 245, Hki 2003) tarkastellaan työvoiman kysynnän ja tarjonnan kehitysnäkymiä lähivuosina ja vuoteen 2020. 
Raportissa on kappale, jossa tarkastellaan työllisyyttä ammattiryhmittäin ja poistumaa työvoimasta 2000-2015. Raportin mukaan poistuma työllisestä työvoimasta on noin      894 000 seuraavan viidentoista vuoden aikana. Se vastaa 40 %:a vuoden 2000 työllisten määrästä. 
Kasvavan työllisyyden ammattiryhmät ovat:
- tuotannon ja liikenteen johto- ja asiantuntijatyö
- talouden ja hallinnon johto- ja asiantuntijatyö
- hoitotyö
- opetus- ja kulttuurityö
- liikennetyö
- suojelualan työ 

Laskevan työllisyyden ammattiryhmät ovat: 
- maa- ja metsätaloustyö
- toimistotyö

Raportti löytyy kokonaisuudessaan verkosta osoitteesta: http://www.mol.fi/julkaisut/tyovoima2020.html
Löydät siitä (sivut 155-188) tarkempaa tietoa mm. kasvavien ammatiryhmien tulevaisuuden näkymistä.
