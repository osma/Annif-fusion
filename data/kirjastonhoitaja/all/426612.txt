Tehdäänkö yleisissä kirjastoissa maksullista tiedonhakua kuten esim. Helsingin yliopiston kirjastossa? En siis tarkoita kirjastoammattilaisen antamaa ohjausta omatoimiseen tiedonhakuun vaan tiedon/kirjojen etsintää asiakkaiden puolesta. Mitä tällainen palvelu maksaa yleisissä kirjastoissa?
Yleisissä kirjastoissa (kaupungin- ja kunnankirjastot) tiedonhaku ei yleensä maksa erikseen, se kuuluu kirjaston tarjoamiin peruspalveluihin. Vaasan kaupunginkirjastossa voit tulla mille tahansa tietopalvelutiskille esittämään tietopalvelukysymyksiä. Jos kysymys on hyvin laaja tai vie ajallisesti pidemmän ajan, otamme kysymyksen vastaan tiedonhaku-lomakkeella, jossa esitetään tarkentavia kysymyksiä (millä kielellä, materiaalityyppi, aikarajaus ym) ja sen käsittelyyn varaamme 2-3 päivää.
Yliopiston kirjastot puolestaan hinnoittelevat palveluitaan eri tavalla kuin yleiset kirjastot. Helsingin Yliopiston kotisivulla kerrotaan, että tietopalvelu hinnoitellaan: Tiedonhaku / aihe / tunti 40,00 ja tietopankkikulut (henkilökunta ja opiskelijat) ja
50,00 ja tietopankkikulut (muut asiakkaat)
http://www.helsinki.fi/kirjasto/hinnasto/index.html
Vaasan yliopiston kirjasto Tritonia hinnoittelee tiedonhaun samantyylisesti: Alle 30 min. tiedonhaut tietopalvelupisteissä ilman ajanvarausta 0 e, tiedonhakutoimeksiannot 0 € (5h/toimeksianto)
40 €/h (yli 5 h) ja 80 €/h (muut kuin oman korkeakoulun opettajat ja opiskelijat)
http://www.tritonia.fi/?d=156&l;=1
