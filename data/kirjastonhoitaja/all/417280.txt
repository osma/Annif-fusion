Kenen kirjoittama mahtaa olla seuraava runo:
"Minä vihaan sanaa keittiö:
se naisen valtakunta, koppi johon maailma pusertuu 
kuin liian suuri nyrkki pienen esiliinan taskuun.
Tunnen itseni isoksi, isoksi kuin kuu tai
tuuli -
kädet ojentuvat katon läpi, jalka potkaisee seinän pois.
Silityslauta, tuo turhanpantti, lentää pikkusormen hipaisusta
helisevän ikkunan läpi - jne.
Tätä runoa etsittiin kirjastonhoitajien valtakunnallisella sähköpostilistalla, mutta kukaan ei näytä tunnistavan runoa. Tekijäksi epäiltiin mm. Arja Tiaista, mutta hänen kokoelmistaan runoa ei löytynyt. Myös useiden muiden - lähinnä kotimaisten naisrunoilijoiden - teoksista etsittiin tuloksetta. Palaamme asiaan jos runoilija tunnistetaan.
