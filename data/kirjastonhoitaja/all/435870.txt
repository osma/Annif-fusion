Hei!Olen lähihoitajaopiskelija ja tehtävänä selvittää että mihin lajeihin lastenkirjat luokitellaan.Yritin etsiä tietoa mutta en löytänyt.
Hei,
Lastenkirjallisuus jaetaan ensiksi kaunokirjallisuuteen ja tietokirjallisuuteen. Kaunokirjallisuus jaetaan edelleen proosaan, runouteen ja draamaan. Jaottelu periytyy Aristoteleen Runousoppi-teoksesta. (Aristoteles: Runousoppi, 1998.) Tätä karkeaa jaottelua voi käyttää myös lastenkirjallisuudessa.
Lasten- ja nuortenkaunokirjallisuuden voi jaotella edelleen
katselukirjoiksi ja kuvakirjoiksi, jotka ovat yleensä suunnattu pikku lapsille. Runot, riimit ja näytelmät ovat perinteistä lastenkirjallisuutta samoin kuin sadut. Alakouluikäisille lukemaanoppineille on suunnattu ns. ahmimisikäisten kirjat ja melkoinen osa sarjakirjoista. Myös sarjakuvat ovat oma ryhmänsä lastenkirjallisuutta. Sen lisäksi on tietenkin lasten tietokirjallisuus. Kirjastoissa lastenkirjallisuus voi olla jaoteltu myös genrejen eli eri aihealueiden mukaan. Meillä Kouvolassa on lasten proosa jaoteltu aapisiin, tavutettuihin kirjoihin, vasta lukemaan oppineille eli niille ahmimisikäisille suunnattuihin kirjoihin. Sen lisäksi on erotettu vitsit, urheilu-, eläin-, hevos-, jännitys-,kauhu-, fantasia ja tieteiskirjallisuus. Nämä genre- eli aihejaot ovat siis ihan kirjastokohtaisia. 
Lisätietoa aiheesta löytyy Lastenkirjainstituutin sivuilta:
#link::13095aa4-e8ae-47ff-bac2-dea81f38e2a5::http://www.lastenkirjainstituutti.fi::linkend#
