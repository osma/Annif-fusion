Moi. Mistä löytyisivät kaikki sotakirjat ja sotahistoriakirjoista listaa, kaikki siis, mitä Suomessa on?
Ihan kaikista sotakirjoista tai sotahistoriaa käsittelevistä kirjoista ei varmasti ole täydellistä listaa. Melko hyvän kuvan Helmet-kirjastojen sotakirjavalikoimista saa kuitenkin perinteisen Helmet-haun tarkennetulla haulla osoitteessa https://luettelo.helmet.fi/search*fin/X, kun etsii asiasanalla (valitse pudotusvalikosta ”Asiasana”) ”sotakirjallisuus”, valitsee kohdasta ”Kokoelma” vaihtoehdon ”Kaunokirjallisuus”, rajaa aineiston kirjoihin ja valitsee halutun kielen, esimerkiksi suomen, jos halutaan suomenkielisiä sotakirjoja. Silloin tulee pitkä lista Helmet-kirjastojen sotakirjavalikoimista.

Vastaavasti sotahistoriasta saa listauksen asiasanalla ”sotahistoria” sekä rajaamalla kokoelman tietokirjallisuuteen. Hakusanayhdistelmä ”sota” ja ”historia” saattaa myös tuottaa tuloksia.

Helmetissä ei ole välttämättä ihan kaikkia sotakirjoja, ja toisaalta vanhimmissa ei ole ehkä aina sopivia asiasanoja, jotta ne löytyisivät haulla. Kirjasampo osoitteessa http://www.kirjasampo.fi saattaa olla joiltakin osin kattavampi. Hakusanalla ”sotakirjallisuus” saa sieltä esiin sotakirjoja.
