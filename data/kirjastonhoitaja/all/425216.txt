Hei, etsin kirjaa tai elokuvaa aiheenaan mielisairaudet, nuoret, mielisairaalat, huumeet, itsetuhoisuus ym. Olen lukenut ja pitänyt mm. Deborah Spungenin Nancy-kirjasta ja Torey Haydenin kaikista teoksista. Elokuvista suosikkejani ovat mm. Kolmetoista, Virgin Suicides ja Vuosi Nuoruudestani.
Ehkäpä joku näistä romaaneista voisi innostaa sinua?

-Ajvide Lindqvist, John: Ystävät hämärän jälkeen (Gummerus, 2008)
>on myös elokuvana
-Hirvonen, Elina: Että hän muistaisi saman (Karisto, 2005 tai uudemmat)
-Holden, Kate: Enkelivaihde (Like, 2007)
-Kauranen, Anja: Sonja O. kävi täällä (WSOY, 2010 tai aikaisemmat)
-Marttinen, Annamari: Veljeni vartija (Tammi, 2007 tai uudemmat)
-McCormick, Patricia: Viilto (Minerva, 2009)
-Peura, Maria: Valon reunalla (Teos, 2005)
-Ruohoa lunta (Otava, 1985)
>tekijä tuntematon; nuorisokirjallisuuden klassikko!
-Selby jr., Hubert: Unelmien sielunmessu (Odessa, 1985)
>löytyy myös vaikuttavana elokuvana; päähenkilöt ovat tosin nuoria aikuisia
-Welsh, Irvine: Trainspotting (Otava, 2000 tai aikaisemmat)
>on elokuvanakin; ja päähenkilöt ovat nuoria aikuisia

Tai kenties tämä elokuva?

-2:37 (ohjaus: Murali K. Thalluri)

”Virgin suicides – kauniina kuolleet” on todella hieno myös kirjana. Kirjoittaja on Jeffrey Eugenides.

Samantyyppisiä kirjoja on kysytty kirjastonhoitajalta aikaisemminkin. Rutkasti lisää suosituksia löydät siis tämän palstan vastausten arkistosta. Klikkaile:
Vastausten haku > kirjoita hakuruutuun: torey hayden* > Hae

Nuo listaamasi aiheet ovat muuten lähes sellaisenaan käypiä hakusanoja, joilla voit etsiä vielä lisää kirjoja tai elokuvia kirjastojen tietokannoista. Torey Haydenin tai Deborah Spungenin tapaisia tarinoita nimittäin kuvaillaan esimerkiksi näillä sanoilla: nuoret, nuorisokuvaus, lapset, psyykkisesti sairaat, itsetuho, itsemurha, mielenterveyshäiriöt, mielenterveysongelmat, mielisairaalat, huumeet.

Kokeile Helmetistä http://www.helmet.fi/ esimerkiksi seuraavia hakuja:

naputtele hakulaatikkoon: psyykkisesti sairaat nuoret > klikkaa nuolta 
> rajaa hakua klikkaamalla kohdassa Kieli: suomi, ja kohdassa ”Kokoelma”: kaunokirjat sekä aikuisten kokoelma

hakulaatikkoon: mielenterveys* nuoret > nuoli > rajaa hakua kokoelman, kielen tai muiden haluamiesi kriteereiden kanssa.

Hakusanojen katkaiseminen kannattaa. Esimerkiksi nuoriso* kattaa nuorison, nuorisokuvauksen ja nuorisorikollisuuden. Muita kiinnostavia aiheita/hakusanoja voit napata yksittäisten kirjojen tarkemmista tiedoista, asiasanoista. Rajaukset poistuvat, kun klikkaat ruksia.
