Onko olemassa jonkinlainen viestinnän oppikirja, jossa annettaan ”virkamiehille” ohjeita, miten kohdata toimittaja, miten valmistautua kohtaamiseen?
 
Esimerkki teoksesta: Erään valtion laitoksen työntekijöitä on opastettu vastaamaan soittavalle toimittajalle, että on juuri nyt kiireinen ja neuvottu pyytämään toimittajaa soittamaan uudestaan tämän valmistauduttua paremmin tehtäväänsä.
 
Kaupunkilegendaa vai totta?
 
Siispä kysyn teiltä, josko aiheesta on julkaistu jotakin.
Erilaisia esiintymistaidon ja puheviestinnän kirjoja on julkaistu paljon, ja niistä ainakin Matti Karhun kirja Viesti vakuuttavasti (Infoviestintä Oy, 1997) käsittelee seikkaperäisesti haastattelu- ja tiedotustilanteita esim. yrityksen edustajan ja miksei virkamiehenkin kannalta. Kirja käsittelee aihetta käytännönläheisesti ja antaa vinkkejä mm. haastatteluun valmistautumisesta, toimittajien kohtaamisesta, haastattelun ansoista ja kriisitilanteissa tiedottamisesta. Puhelinhaastattelun kohdalla myös kehotetaan pyytämään esim. 15 minuuttia valmistautumisaikaa ja palaamaan asiaan sen jälkeen.
