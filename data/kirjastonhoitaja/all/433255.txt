Tämä palvelu on loistava! Nyt tällä kertaa etsin lasten tieto,- tai kuvakirjaa suomalaisten Amerikan siirtolaisuudesta.
Mikäli aiheesta ei ole Suomessa lapsille tehty kirjoja, mahtaisiko löytyä käännettyä lasten/nuorten tietokirjallisuutta Amerikan siirtolaisuudesta?
Myös aikuisille suunnatut ko. aiheen tietokirjat kiinnostavat.
Lasten tietokirjoja löytyi kaksi. Taina Huuhtasen Ennen vanhaan, Kirjayhtymä, 1980 sisältää kertomuksen lähdöstä Suomesta Amerikkaan sivuilla 54-57. William Kurelekin runsaasti kuvitetussa kirjassa Unelma uudesta maailmasta eli kertomus Pohjois-Amerikan eurooppalaisista siirtolaisista, Weilin+Göös, 1986 ei mainita mitään kansallisuutta erityisesti, mutta kirjoittajan vanhemmat ovat syntyisin Ukrainasta. Lisäksi Jennifer L. Holmin historiallisessa nuortenromaanissa Jokilaakson ainoa tyttö, Karisto, 2000 kerrotaan amerikansuomalaisista ja Erkki Rekimiehen nuorten seikkailukirjassa Hopeakynsi, 2. p., WSOY, 1970 kerrotaan suomalaisista uudisasukkaista kuten myös Eino Auerin seikkailukirjassa Hopeaperintö, Gummerus, 1935 ja J. K. Kulomaan historiallisessa seikkailuromaanissa Pennsylvanian valloittajat, H. W. Marjamaan kirjapaino, 1931. Aikuisille suunnattuja Suomesta Amerikkaan suuntautuvaa siirtolaisuutta käsitteleviä tietokirjoja sen sijaan on runsaammin, seuraavassa esimerkkejä:

Kero, Reino: Suureen länteen : siirtolaisuus Suomesta Yhdysvaltoihin ja Kanadaan , Siirtolaisuusinstituutti, 1996

KERO, REINO: SUOMALAISINA POHJOIS-AMERIKASSA : SIIRTOLAISELÄMÄÄ YHDYSVALLOISSA JA KANADASSA , SIIRTOLAISUUSINSTITUUTTI, 1997

MELKAS, EEVALEENA: AAVAN MEREN TUOLLA PUOLEN : TUTKIELMIA SIIRTOLAISHISTORIASTA, TURUN YLIOPISTO, YLEINEN HISTORIA, 1996

Jokinen, Heli: "Eihän semmosille reissuille heikompia astioita vierä" : amerikanleskien arkea ja elämää 1900-luvun alun Alahärmässä, Siirtolaisuusintituutti, Pohjanmaan aluekeskus, 2008

Suomen siirtolaisuuden historia , Turun yliopiston historian laitos, osa: Osa 1: Pohjois-Amerikkaan suuntautuneen siirtolaisuuden tausta, määrä, rakenne, kuljetusorganisaatio ja sijoittuminen päämääräalueelle. Turun yliopiston historian laitos, 1982.

Oja, Vesa: Finglish : Finns in North America = Pohjois-Amerikan suomalaisia , englanti, Aalto University School of Arts, Design and Architecture, 2013. Valokuvateos.

Siirtolaisten matkassa, Seinäjoen historiallinen yhdistys, 2010

TURPEINEN, OIVA: LÄNNENLOKARIT : KAINUUSTA AMERIKKAAN , KAINUUN LIITTO, 2002

Bogdanoff, Orvo: "Minulla on niin ikävä..." : amerikansuomalaisten postikorttien näyttelyjulkaisu, Siirtolaisuusinstituutti, 1988

Sariola, Sakari: Amerikan kultalaan : amerikansuomalaisten siirtolaisten sosiaalihistoriaa , Tammi, 1982

Työväki maahanmuuttajana Turun yliopiston historian laitos, Työväen historian ja perinteen tutkimuksen seura, 2012. 
- mm. Pohjois-Amerikka yhtenä siirtolaisuuden kohdemaana

Lisäksi löytyy muistelmia ja henkilöhistoriaa, kuten esimerkiksi seuraavat kirjat:

Yli-Olli, Marjatta: Almalla on kaikki oorait : Amerikan siirtolaisuuteen liittyvä muistelukerronta Pohjanmaalla, Tietosumma, 2003

Storrier, Elsie: Tyttö Karjalasta, [E. Storrier], 2001

Aaltonen, Markus: Ameriikan Antti, Tammi, 2002
