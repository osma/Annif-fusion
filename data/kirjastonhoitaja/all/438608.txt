Tahtoisin auttaa pakolaisia tarjoamalla luotani majapaikan. Mihin minun täytyy ottaa yhteyttä jotta voin sen tehdä?
Maahanmuuttoviraston ohjeistuksen mukaan ei kannata olla suoraan yhteydessä vastaanottokeskuksiin, koska niissä pitää pystyä keskittymään ydintyöhön
http://www.migri.fi/asiointi/asiakastiedotteet/1/0/ohjeistus_turvapaikanhakijoiden_kotimajoittajille_62091

Ylen uutisessa kehoitetaan ottamaan yhteyttä Refugees welcome -verkostoon, joka organisoituu tällä hetkellä Facebookissa. Uutisessa on linkki ryhmään.  
http://yle.fi/uutiset/haluaisitko_majoittaa_turvapaikanhakijan_kotiisi_nailla_ohjeilla_paaset_alkuun/8283273

Helsingin Sanomien 5.9. julkaistun jutun "Perhe otti kotiinsa irakilaisperheen Tampereella" -mukaan pakolaisperhe oli löytynyt SPR:n kautta http://www.hs.fi/kotimaa/a1441340640565

Tilanne on siis tällä hetkellä (7.9.2015) se, että toiminta on vasta organisoitumassa, eikä vielä ole vakiintunutta väylää majoitustoiminnan koordinoijaksi. Jos olet Facebookissa, kannattaa liittyä tuohon Refugees welcome -ryhmään, sitä kautta saa varmastikin tiedon ensimmäisenä.
