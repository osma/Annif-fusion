Kerroin koirapuistossa Espanjasta äsken kotiutuneelle ystävälle, että Suomeen on lähivuosina leviämässä leishmania, jota esiintyy mm. Espanjassa ja Keski-Euroopassa. Se on jo levinnyt Viroon ja Suomen itärajan taakse. On vain ajan kysymys, koska se on myös Suomessa. Sitä levittävät mm. ketut ja koirat, ihmiseen se tarttuu metsämarjoista ja sienistä. Taudinkantajan tuhoamiseen ei riitä pakastaminen, mutta kuumentaminen (10 min) 60 asteeseen sen tuhoaa. 

Ystäväni tiesi, että leishmania tarttuu ihmiseen vain hyttysen pistosta. Olin eri mieltä. Kerroin, että tietoni perustui TV1:n Prisma- tai Priima-ohjelmassa pari kuukautta sitten esitettyyn informaatioon.

Googlaamalla en löytänyt muuta tartunnan levittäjää kuin tuon hyttysen. Mikähän sairaus - leishmanian asemesta - oli tuo TV:ssä esitelty? Samasta aiheesta oli ennen TV:tä ollut juttua myös HS:ssa
Nämä kaksi löytämääni linkkiä osoittaisivat vahvasti, että ensisijainen taudinlevittäjä olisi verta imevä hietakärpänen.

http://therapiafennica.fi/wiki/index.php?title=Parasiitti-infektiot#Viskeraalinen_leishmaniaasi

http://www.petvetkamu.com/kirjoituksia_files/Leishman.htm

Olisiko mahdollista, että katsomasi ohjelma olisi Prisma 26.11. Jakso kertoi hengenvaarallisesta heisimadosta, joka lähestyy Suomea.

Löysin myös Helsingin Sanomien arkistosta artikkelin kyseisestä heisimadosta. Artikkeli on suora kopio Hesarin arkistosta.

Ihmiselle vaarallinen myyräekinokokki tulossa Suomeen 

Aamulehti, 01 joulu 2008, s.5:- Eviran yksikönjohtaja Antti Oksanen Kala- ja riistaterveyden tutkimusyksiköstä arvioi, että ihmiselle vaarallinen myyräekinokokki saattaa tulla Suomeen jo vuonna 2009. Nyt Suomessa on hyvä myyrävuosi, joten väli-isäntiä loiselle riittää. Keski-Euroopassa ekinokokkiloista on ollut jo pitkään, mutta tauti on varsin harvinainen. Heisimadon pääisäntiin kuuluvat koira, susi ja kettu, jotka voivat saada taudin myyristä ja ihminen taas koirasta. Loisen munat jäävä. . . 

Aamulehti, 01 joulu 2008, s.5:- 

Eviran yksikönjohtaja Antti Oksanen Kala- ja riistaterveyden tutkimusyksiköstä arvioi, että ihmiselle vaarallinen myyräekinokokki saattaa tulla Suomeen jo vuonna 2009. Nyt Suomessa on hyvä myyrävuosi, joten väli-isäntiä loiselle riittää. Keski-Euroopassa ekinokokkiloista on ollut jo pitkään, mutta tauti on varsin harvinainen. 

Heisimadon pääisäntiin kuuluvat koira, susi ja kettu, jotka voivat saada taudin myyristä ja ihminen taas koirasta. Loisen munat jäävät maaperään, marjoihin, sieniin ja varpuihin. 

Ekinokokki muodostaa maksaan kasvainmaisen kudoksen. Taudista voi nykyään selvitä vuosikymmeniä kestävällä matolääkityksellä. 

Toivottavasti nämä linkit ja artikkeli toivat selkeyttä asiaan.
