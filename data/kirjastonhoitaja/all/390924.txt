Haluaisin löytää kirjoja, jotka sopivat noin 8-vuotiaalle (osaa jo itsekin lukea) aiheesta "vieraus, toisenlaisuus/samanlaisuus". Siis esim. siitä, että joku ulkomaalainen tulee Suomeen, eroista ja siitä, miten samanlaisia ihmiset loppujen lopuksi ovat. 2--4 kirjaa olisi hyvä määrä.

Pakolaisista, maahanmuuttajista ja/tai ulkomaisista vieraista kertovat esim. seuraavat pikku koululaisille sopivat kirjat: 

Marttinen, Tittamari: Severin yllätysvieras. Tammi 1997 (Kirjava kukko-sarja), ISBN  951-31-0978-X ;

Guttormsen, Seija-Marita: Miten kamelilla ratsastetaan?
Scritti 1999 (ISBN 952-5298-05-1); 

Talvio, Pirkko: Minä olen Davor. Tammi 1994 (Vihreä varis-sarja), ISBN 951-31-0371-4 ;

Uspenski, Eduard: Fedja-setä menee kouluuun. Otava 1999(ISBN 951-1-16275-6) 

Vähän toisenlaista näkökulmaa aiheeseen tarjoavat mm.  seuraavat kirjat:


Oranen, Raija: Kolmimetrinen mies. Tammi 1989, ISBN 951-30-9122-8 ; 

Scheffler, Ursel: Vakooja vintillä. Lasten keskus 1997 (Minäpä luen itse-sarja), ISBN 951-627-181-2 ;

Gaarder, Jostein: Haloo! Onko täällä ketään? Tammi 1997 (951-31-0887-2).

Toivottavasti näistä on apua!


