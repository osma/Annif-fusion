Suosituimmat lastenkirjat 3-12 v.?
Mitä kannattaa ostaa kirjastoon Ruotsissa?
Kirjakauppaliiton Mitä Suomi lukee? -lista osoitteessa #link::4b2c5898-e1fd-4cf9-8b3a-88a401e85d06::http://www.kirjakauppaliitto.fi/ratings::linkend# kertoo, että joulukuussa 2016 myydyimpiä suomalaisia lastenkirjoja olivat Aino Havukaisen ja Sami Toivosen ”Tatu ja Patu etsivinä” ja ”Tatun ja Patun ihmeellinen joulu”, Sinikka Nopola ja Tiina Nopolan ”Risto Räppääjä ja pullistelija”, Mauri Kunnaksen ”Herra Hakkarainen harhateillä”, Timo Parvelan ”Ella ja kaverit rakentavat ihmekoneen”, sekä Mauri Kunnaksen ja Tarja Kunnaksen ”Joulutarinat”. Pari niistä on toisiaan joulukirjoja ja ollut luultavasti erityisen suosittuja joulukuussa.

Muilta kuukausilta löytyy myös seuraavia lastenkirjoja: Tiina Nopolan ”Siiri ja Heppa Huoleton”, Mauri Kunnaksen ”Kesä Koiramäessä” (kesäkuukausien suosikki), Timo Parvelan ”Paten kalastuskirja” ja ”Ella ja kaverit salaisessa palveluksessa”, Tuula Kallioniemen ”Ensiluokkaiset eläintenhoitajat” sekä Sinikka Nopolan ja Tiina Nopolan ”Risto Räppääjä ja yöhaukka”.

Osoitteesta https://www.avoindata.fi/data/fi/dataset/helmet-kirjastojen-lainatuimmat-lastenkirjat/resource/46266757-48ee-4caa-90d3-4fc920161d3a löytyy pääkaupunkiseudun Helmet-kirjastojen lainatuimpien lastenkirjojen listoja, joskin ne yltävät vain alkuvuoteen 2016. Ei liene yllätys, että myydyimmät kirjailijat ovat sielläkin todella vahvasti edustettuina ja heidän vanhemmat kirjansakin korkealla lainaustilastoissa.

Edellä olevat eivät ehkä enää kiinnosta ikähaitarisi loppupäässä olevia lapsia. Suomalaisen kirjakaupan sivuilla osoitteessa http://www.suomalainen.com/webapp/wcs/stores/servlet/fi/skk/nuorten-romaanit#facet:&productBeginIndex;:0&orderBy;:&pageView;:grid&minPrice;:&maxPrice;:&pageSize;:& on lista suosituimmista nuortenkirjoista, joita voisivat ehkä 12-vuotiaatkin jo lukea.
