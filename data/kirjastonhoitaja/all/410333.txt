Onko Pam Brownin runoja/rakkausrunoja julkaistu Suomessa? Mitkä hänen teoksensa mahtaisivat sisältää rakkaus-/hääaiheisia runoja?
Pam Brownilta on ilmestynyt suomeksi seuraavat teokset:

Frédéric Chopin
Hauskaa syntymäpäivää!
Kiitos omalle isälle
Kiitos rakkaalle ystävälle
Kiitos rakkaalle äidille
Ludwig van Beethoven
Miau!
Omalle veljelleni
Onnea uudelle vauvalle
Onneksi olkoon!
Paljon onnea hyvälle ystävälle
Paljon onnea rakkaalle siskolle
Paljon onnea sinulle, ystäväni
Pieniä tärkeitä asioita
Rakkaalle anopille
Rakkaalle isoisälle
Rakkaalle isoäidille
Rakkaalle isälle
Rakkaalle lapsenlapselle
Rakkaalle pojalle
Rakkaalle sisarelle 
Rakkaalle tyttärelle
Rakkaalle tädille
Rakkaalle äidille
Toivon sinulle onnellisuutta


Yksikään näistä ei vaikuta rakkausrunoteokselta, eikä Pam Brownin rakkausrunoja löydy myöskään rakkausrunojen antologioista, ainakaan niistä, jotka ovat saatavissa Rauman kaupunginkirjastosta. 

Pam Brownin ylläolevia teoksia ovat suomentaneet mm. Sirkka Salonen, Taija Mård, Laila Rauhamaa ja Leena Lehessaari.

Internetistä osoitteesta http://www.geocities.com/p.brown/
löytyy Sydneyläisen kirjailija Pam Brownin kotisivut, joilta löytyy myös linkkejä tekijän Internetissä julkaistuihin runoihin. Ei ole täysin varmaa, onko kotisivuilla esiintyvä Pam Brown sama henkilö, kuin ylläolevien lahjakirjojen/elämänkertojen kirjoittaja, sillä Internet-sivustolla olevasta julkaisuluettelosta ei löydy ylläolevia teoksia. Todennäköistä se kuitenkin on.

Pam Brownin kirjoittamia, alkukielisiä rakkausrunoja voisi ehkä lähteä etsimään kotisivuilla olevien linkkien avulla, tai sitten niitä voisi yrittää saada kaukolainaksi ulkomaisista kirjastoista. Tekijän kirjoittamia rakkausrunoja ei nimittäin löydy suomalaisista kirjastoista, ainakaan maakuntakirjastoista, myöskään englannin kielellä.
