Minulla on suhteellisen varma mielikuva, että kouluissa käytössä olleessa Musiikin maailma -oppikirjasarjan jossain osassa oli nuotit Beatlesin All My Loving -kappaleeseen. Haluaisin löytää nimenomaan nuo nuotit, koska se oli sellainen sovitus että se oli hauska soittaa pianolla. 

Kyseessä siis se kirjasarja, jonka jossain osassa oli tekijöinä Annala Sointu - Pohjola Erkki - Sallinen Aulis, muissa osissa taas muita henkilöitä. Luulisin että tuo kappale olisi sarjan vanhemmille oppilaille tarkoitetuissa osissa, siis yläasteen tai lukion kirjassa.
Kyseessä on ilmeisesti peruskoulun musiikin oppikirjasarjan Musican osa 7 - 9, "Musiikki ja me : Oppilaan kirja" (Tapani Arvola, Gudrun Kämäräinen, Brita Tapio), johon etsimäsi Lennonin ja McCartneyn kappale "All my loving" (suom. Kaikki rakkauteni) sisältyy.

Sarjan osilla on tosiaan eri tekijät; osan 3 - 4 ovat tehneet Sointu Annala, Erkki Pohjola ja Aulis Sallinen.

Lähteet:
http://jkl226.jkl.fi/Aalto?formid=find2
http://www.helmet.fi/fi-FI
