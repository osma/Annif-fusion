Millä tavalla suomessa jalostettiin karjaa ennenvanhaan? Kuka omisti kylillä olevat astutussonnit?

Milloin keinosiemennys alkoi?
Kajaanin kaupunginkirjastosta löytyy seuraavanlaisia teoksia, joista tietoa kannattaa etsiä: Suomen maatalouden historia, osat 1-3, sekä Niemelä: Talonpoika toimessaan : Suomen maatalouden historia.

Suomen maatalouden historia 1-3 kattaa aikakaudet esihistoriasta 1870-luvulle (osa 1), 1870-luvulta 1950-luvulle (osa 2) ja jälleenrakennuskaudesta EU-Suomeen (osa 3). Jokaisessa osassa käsitellään karjataloutta ja jalostuksen muotoutumista vaiheittain, joten suoraa vastausta ensimmäiseen kysymykseen on vaikea antaa, koska tarkka aikakausi ei ole tiedossa. 

Osasta kolme löytyy vastaus keinosiemennykseen ja myöskin osittain omistuskysymykseen: "Keinosiemennys merkitsi suurta murrosta karjanjalostuksessa. Suomessa keinosiemennystoiminta alkoi 1947, kun maidontuotantoa pyrittiin muutenkin sodanjälkeisissä oloissa nostamaan nopeasti. Osuustoiminta-aate oli ollut mukana karjanjalostuksessa jo 1900-luvun alusta lähtien, kun kyliin oli perustettu sonniosuuskuntia hyvien siitoseläinten hankkimiseksi." (Suomen maatalouden historia 3, s. 218)
