Iski yhtäkkinen epävarmuus Youtube -videon lisäämisestä kirjaston verkkosivulle. Onko luvallista. Käyttöoikeuksissa lukee "tavallinen YouTube-käyttölupa." . Kysessä ei ole pelkkä linkki vaan käynnistämistä vailla oleva kuvake.

Onko eroa jos otan videon YouTubesta tai jos otan sen Googlen sivulta www.google.com/intl/fi/insidesearch/howsearchworks/

Asiayhteys on se, että sivulla kerrotaan Googlen hakuominaisuudesta eli video kyllä liittyy sivun sisältöön.
Jos tämä "video" voidaan tulkita elokuvateokseksi, mikä ei ole suinkaan itsestään selvää, sen levittäminen kirjaston verkkosivun kautta edellyttää oikeudenhaltijan lupaa. YouTube-palvelussa on siellä laillisesti olevia, mutta myös paljon täysin laittomasti levityksessä olevia sisältöjä, joille ei vain ole tehty mitään. Kun en tiedä täsmällisesti, mistä "videosta" on kyse, on vaikea tämän tarkemmin ottaa kantaa.

Pienenä täsmennyksenä lisäisin seuraavaa: Laki suojaa elokuvateoksia, mutta kaikki "videona" olemassa olevana ei välttämättä saa tätä suojaa. YouTubessa on myös paljon sellaisia pätkiä, jotka on laitettu sinne PR-mielessä ja joiden halutaan leviävän.  Todennäköisesti Googlella ei ole mitään sitä vastaan, että kirjaston sivuilla on kuvake, jonka kautta pääsee tutustumaan Googlen hakuominaisuuksiin. Tällainenkin "video" voi olla tekijänoikeuden suojaama, mutta se on silti voitu antaa yleiseen jakeluun.

Heikki Poroila 15.5.2014
