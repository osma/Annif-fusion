Onko olemassa mitään kattavaa sanakirjaa Pohjanmaalaisesta murteesta viime vuosisadan alkupuolelta sota-aikaan?

Tuhannet kiitokset kaikesta mahdollisesta avusta!
Kaikkien Suomen murteiden sanakirja on nimeltään: Suomen murteiden sanakirja (Kotimaisten kielten tutkimuskeskuksen julkaisuja), josta on ilmestynyt tähän mennessä kahdeksan osaa. Suomen murteista on myös kirjassa: ELÄHÄN hötkyile : suomea suupielestä toiseen -kirja (WSOY, 2005). 

Erilaisia murresanakirjoja on olemassa monenlaisia, mutta mitenkään kattavia ne eivät varmaankaan ole. Monet murresanakirjat voivat myös keskittyä vain tiettyyn paikkakuntaan ja sen murteeseen. Tässä muutamia esimerkkejä: 
Karhu, Kerttu: Eheroon, taharoon (WSOY, 1998)
Karhu, Kerttu: Ei lisä pahoota (WSOY, 2003)
Oottako träillä? : Jalasjärven murresanakirja (Salme Henell, 2005)
Tuukko völijyy? : sanoja ja sanontoja Järviseudun murteella (Sirkka Männikkö, 2007)
JOHANNYTTOKI Lapuan murteella / toimittanut Kaarina Toijanniemi (Lapua-Seura, 1997)
Kasso isse : murresanoja Vetelistä, Kaustiselta ja Halsualta / toimittanut Erkki Tunkkari, v. 2000.

Muutama tutkimus pohjalaismurteista, jotka eivät ole varsinaisia sanakirjoja, mutta murresanojen esimerkkejä näistäkin löytyy:
Kettunen, Lauri: Pohjalaismurteet (Suomalaisen kirjallisuuden seura, 1930) 
Laurosela, Jussi: Äännehistoriallinen tutkimus Etelä-Pohjanmaan murteesta, osat 1 (v. 1913) ja 2 (v. 1914)(Suomen kirjallisuuden seura)
Aminoff Torstenin teos: Etelä-Pohjanmaan kielimurteesta (v. 1871) löytyy osoitteesta: http://www.porstuakirjastot.fi/files/910/etela_pohjanmaan_kielimurteesta.pdf

Lisää teoksia voi etsiä kirjastojen aineistotietokannoista esim. seuraavilla hakusanoilla esim. asiasanahaulla: 
murteet ja pohjanmaa
murteet ja etelä-pohjanmaa
murteet ja keski-pohjanmaa
murteet ja vaasan rannikkoseutu
murteet ja sanakirjat

Internetixin sivuilla on myös tietoa Suomen eri murteista: http://www.internetix.ofw.fi/opinnot/opintojaksot/8kieletkirjallisuus/aidinkieli/murteet/
