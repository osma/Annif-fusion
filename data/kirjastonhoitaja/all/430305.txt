Ulkomaille muuton vaikutukset pääomatulojen verotukseen?
Verostatuksen määräytyminen?
Verotuksen ennakointi?
Tietoa kaksoiskansalaisuudesta?
Miten menetellä, että suomalainen saa ulkomailla kaksoiskansalaisuuden? 
Löytyykö oppaita, joita voisi lainata kaksoiskansalaisuusasian perusteellista selvittämistä varten?
Ulkomaille muuton vaikutus pääomaverotukseen riippuu siitä missä maassa omaisuus sijaitsee ja ulkomailla oleskelun pituudesta ja laadusta. Suomella on erilaisia verosopimuksia eri maiden kanssa. Verohallinnon sivuilla www.vero.fi on tietoja verotuksesta eri tapauksissa. Kysyimme asiaa verohallinnosta kansainvälisen verotuksen asiantuntijalta ja hän ehdotti kysymään suoraan heiltä puh. 020 697 024. 
Vuonna 2003 kesäkuun alusta astui voimaan uusi kansalaisuuslaki, jonka mukaan suomalainen ei enää menetä Suomen kansalaisuuttaan saadessaan toisen valtion kansalaisuuden eikä vastaavasti ulkomaalaisen tarvitse luopua aikaisemmasta kansalaisuudestaan, kun hän saa Suomen kansalaisuuden.
Eri maiden lainsäädäntö voi vaikuttaa mahdollisuuteen saada kaksoiskansalaisuus. Suomen suurlähetystöjen verkkosivuilla kerrotaan kunkin maan tilanteesta. 
Toisen valtion lainsäädäntö vaikuttaa siihen, voiko henkilöllä olla nykyisen kansalaisuutensa lisäksi toinen kansalaisuus. 
Maahanmuuttoviraston neuvontapuhelin antaa tietoja kansalaisuusasioista maanantaista perjantaihin kello 9–15 numerossa
071 873 3400. Heiltä voi myös kysyä mahdollisista oppaista. Eri maiden suurlähetystöistä voi tarkistaa kyseisen maan lainsäädännön  suhtautumisen asiaan.
