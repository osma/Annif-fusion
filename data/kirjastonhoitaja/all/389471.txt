Löytyykö kirjaa tai muuta julkaisua jossa selvitetään elinsiirtoihin liityyviä sääntöjä ja säädöksiä? (Siis ei elinsiirtojen lääketieteellistä vaan eettistä puolta)
Pääkaupunkiseudun Plussa-aineistohaku http://www.libplussa.fi antaa asiasanalla elimensiirto mm. seuraavat kirjat:
*Suomen elinsiirtojen historia, Huhtamies, Mikko, 1997
*Elämän lisäaika elintensiirrot potilaan, omaisten ja henkilökunnan näkökulmasta, Suomen ev.lut. kirkon kirkkohallituksen julkaisuja, 1994, 11 
Plussasta selviää kirjojen saatavuustiedot.

Valtion säädöstietopankki FINLEX http://www.finlex.fi kohta lainsäädäntö - hae säädöstekstin perusteella -  hakusana elinsiir* (merkki * hakee sanan taivutusmuodot) antaa 13 osumaa, joista  ainakin seuraavat käsittelevät aihetta: Laki ihmisen elimien ja kudoksien lääketieteellisestä käytöstä n:o 101/2001  ja Valtioneuvoston asetus ihmisen elimien ja kudoksien lääketieteellisestä käytöstä n:o 594/2001 sekä Laki ja asetus ihmisen elimien ja kudoksien irrottamisesta lääketieteelliseen käyttöön. Jälkimmäiseen lakiin tulleet muutokset selviävät myös esiintulleesta vuosikohtaisesta listasta.

