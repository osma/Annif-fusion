Le baroque inspire le Cinema on iki-ihana Allegrin Miserere ja esittäjäksi on ilmoitettu A Sei Voci. Siinä on kuitenkin kylmiäväreitä laulava naissopraano, mutta KUKA? Tänäänkin Luostarin puutarha nim. Ylen 1 Risto Nordell soitti sitä, joten tätä unelmaääntä on varmaankin useampia esittäjiä. Jos saisi muutamien nimen, kun Choir of King's Collage of Cambridgelläkin on omansa Emille levytettynä.
Kiitos ja suloVappua!

Kysymyksesi ensimmäinen osa koski ranskalaisen lauluyhtyeen "A sei voci" sopraanoa. Lauluyhtyeen kotisivuilta http://www.aseivoci.com/ ei käynyt laulajien nimiä ilmi, ainoastaan johtaja: Bernard Fabre-Garrus. On tyypillistä, että isommat lauluyhtyeet ja kuorot esiintyvät yhtyeen/kuoron nimellä eikä jäseniä aina yksilöidä. Esiintymis- ja levytyskokoonpanot saatetaan koota isommasta laulajien joukosta ja siten kokoonpanoissa voi olla levytyksittäin vaihtelua. Mikäli sinua kiinnostaa kyseisen levytyksen laulajien nimet, mainitulla yhtyeen kotisivulla on painike "Contact", josta aukeaa yhteydenottolomake. Lomake on tarkoitettu juuri tämänkaltaisia kysymyksiä varten. Sivuilta voit valita ranskankielisen tai englanninkielisen version. - Kysyit myös muita tulkintoja Gregorio Allegrin Misererestä. Alkuun pääsee tarkastelemalla pääkaupunkiseudun kirjastojen HelMet-aineistotietokantaa (osoitteessa www.helmet.fi). Valitse sanahaku ja kirjoita hakukenttään sanat allegri ja miserere (allegri miserere), aineistovalikosta valitaan cd-levy ja painetaan "hae"-painiketta. Saat useita viitteitä ja klikkaamalla kutakin viitettä saat siitä esiin äänitteen yksityiskohtaisemmat tiedot, joista löytyy myös esittäjä sekä kyseisen cd-levyn sijainti. Antoisia kuunteluhetkiä!
