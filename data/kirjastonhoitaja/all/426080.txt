Onko vielä olemassa enkunsanojen harjoittelupeliä, jossa sanoja annetaan ja niille täytyy kirjoittaa oikea vastaus. Peli toimi molemmin päin enkku-suomi ja suomi- enkku. Peliin pystyi myös itse ohjelmoimaan haluttuja sanoja. Peli on ollut joitakin vuosia sitte myynnissä, mutta nimi puuttuu sille, eikä näin ollen etsinnät tuota tulosta
En tunnista kuvauksesi perusteella tuota kyseistä peliä, mutta kirjastosta löytyy kyllä runsaasti englannin kielen harjoitteluun tarkoitettuja pelejä. 

Pelejä voi etsiä verkkokirjastosta esimerkiksi käyttämällä asiasanaa "englannin kieli" ja rajaamalla haun CD-ROM aineistoon. Hakutuloslistan vasemmalla puolella olevilla faseteilla tuloslistasta voi löytää eri tasoisia harjoituksia (esimerkiksi lapsille tai aikuisille suunnattua).

Myös internetistä löytyy suomi-englanti-suomi sanastoharjoituksia. Esimerkiksi Helsingin Sanomien ylläpitämällä sanakirja.org sivustolla on pelejä joissa sanastoa voi harjoitella molempiin suuntiin. Peleissä voi myös valita kategorian harjoiteltaville sanoille ja suomi-englanti suunnassa valita myös vaikeustason.
http://pelit.sanakirja.org/
