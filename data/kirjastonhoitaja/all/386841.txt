Tutkimukseni käsittelee draamapedagogiikkaa. Tarkastelen kokemuksen ydintä, eli mitä kokemuksessa tapahtuu kun siíhen yhdistyy tieteellinen, taiteellinen ja uskonnollinen elementti, (makroparadigma)
Kysymyksesi voi koskea niin montaa käsittettä ja tieteenalaa, että ilman tieteenalan ja käsitteiden rajausta ja täsmennystä en pysty antamaan täsmällisiä kirjallisuusviitteitä aiheeseesi. Lähinnä kysymys on siitä, onko tarkastelutapa käsitteeseen 'kokemus' psykologinen, uskonnollinen , kasvatuksellinen vai jokin muu. Etsittäessä sanalla draamapedagogiikka, LINDASTA (yliopistokirjastojen yhteistietokannasta) tai ARTOsta (kotimaisesta artikkeliviitetietokannasta), tulee viitteitä yhteensä 130, jotka koskevat draamapedagogiikkaa. Etsittäessä yhdistelmähakuna asiasanoilla draamapedagogiikka ja kokeminen (tai kokemukset) ei tullut viitteitä. Asiasanalla kokemus tai kokeminen löytyy myös paljon viitteitä, mutta on vaikea päätellä, mitkä niistä olisivat olennaisia aihettasi ajatellen.Voit itse käyttää LINDA-  tai ARTO- tietokantoja yleisissä kirjastoissa tai yliopistokirjastoissa ja tarkistaa, mikä näistä monista viitteistä liittyy aiheeseesi. Asiasanoilla kokemusoppiminen, kuvataide, taidekasvatus löytyivät seuraavat teokset, jotka toivottavasti liittyvät aiheeseesi: Räsänen, Marjo: Sillanrakentajat: kokemuksellinen taiteen ymmärtäminen. Taideteollinen korkeakoulu, 2000 ja samalta tekijältä Kuvasta kokemukseksi : kokemuksellinen oppiminen taidekuvan tarkastelussa. taideteollinen korkeakoulu, 1993.
Annan vielä kaksi viitettä, jotka liittyvät teatteriin tai esittäviin taiteisiin, psykologian tai psykoterapian kannalta: Wilson, Glenn: Esittävän taiteen psykologia, 1997 ja Landy, Robert : Drama therapy : concepts and practices, 1986.
