Voiko hedelmiä syödä liikaa? Voiko runsaasta hedelmien syömisestä olla jotain haittaa terveelle, normaalipainoiselle aikuiselle?
Kollega oli keskustellut lääketieteen toimittajatuttavansa kanssa. Hänen mielestään hedelmiä eikä vihanneksia voi syödä liikaa. 

Netistä löyty artikkeli, joka sivuaa jonkin verran aihetta http://www.talouselama.fi/tyoelama/article163031.ece . Tuntematon bloggaaja Kuntoguru-sivulla viittaa torjunta-aineisiin ja arvelee, että niiden vuoksi vihanneksia ja hedelmiä voisi syödä liikaa, http://kuntoguru.blogspot.com/2010/01/voiko-hedelmia-syoda-liikaa-kunto-plus.html . 

Valion sivuilla on artikkeli lisä- ja säilöntäaineista, jossa myös otetaan esille kysymys siitä, voiko niitä saada liikaa. Sivulla todetaan vain, että Suomessa lisäaineiden saanti on hyväksyttävällä tasolla ja että lisäaineet käyvät läpi tarkan hyväksyntäprosessin ennen kuin ne hyväksytään. Lisäaineista voi lukea Eviran julkaisusta Lisäaineopas, Helsinki : Elintarviketurvallisuusvirasto Evira 2009, (Eviran julkaisuja 4/2009), joka löytyy myös verkosta http://www.evira.fi/uploads/WebShopFiles/1245060810034.pdf ja ehkä hivenen kriittisemmästä teoksesta Nilsson, Mats-Eric, Petos lautasella : tiedätkö, mitä kaikkea suuhusi panet? Helsinki : WSOY, 2008 (Juva : WS Bookwell), jota on saatavissa kirjastoista.

Ravitsemussuosituksia ja -linkkejä on koottu esim. Terveyttä kasviksilla -sivustolle, Kasvikset ja terveys, http://www.terveyttakasviksilla.fi/WebRoot/1022135/Oletus.aspx?id=1022189 ja ravitsemusterapeuttien yhdistyksen sivulle osaan ravitsemuslinkit, http://www.rty.fi/linkkilista.php . Sivustossa on myös ravitsemusterapeuttien yhteystietoja (asiantuntijarekisteri). Tietoa marjojen, hedelmien ja vihannesten ravitsemuksellisesta koostumuksesta ja teknologisista ominaisuuksista – kirjallisuus- ja tutkimuskatsaus 2006 toim. Peusa, Jussi - Piilo, Tiina löytyy myös netistä, http://www.sciencepark.helsinki.fi/viikkifoodcentre/julkaisut/oppaat/fi_FI/oppaat/_files/11736978730003214/default/Kasvisten%20ravintoarvo-opas.pdf . 

Asiasta kannattaa ehkä vielä kysellä ravitsemusterapeutilta ja lisäaineasioissa voisi ehkä kääntyä Elintarviketurvallisuusvirasto Eviran puoleen, http://www.evira.fi/portal/fi/evira/yhteystiedot/ .
