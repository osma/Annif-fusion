Mistä saisi suomenkielisiä Wicca-uskontoa käsittelevää kirjallisuutta? aika paljon olen käynyt etsiskelemässä netistä niitä kirjoja, mut ei vain löydy..
Wicca-uskonnosta on todellakin vaikea löytää kirjallisuutta suomeksi. Harri Heinon teoksessa "Mihin Suomi uskoo tänään", WSOY 1997 on sivuilla 366-368 lyhyt esittely aiheesta. Hakusanoilla "noituus -- Iso-Britannia" ja "noidat --naiset" löysin lisäksi muutaman uskontotieteen opinnäytetyön, joiden uskoisin käsittelevän wicca-uskontoa. Näistä Jussi Sohlbergin "Magian harjoittaminen uusnoituudessa" / Hgin yliopisto, 1996 löytyy seuraavasta osoitteesta http://www.funet.fi/~magi/metsola/arkisto/wicca/sohlberg/ . Turun yliopistoon on Eija Viskari tehnyt 1990 pro gradu-työn "Englantilainen uusnoituus : taustaa, kehitysvaiheita ja peruspiirteitä".  Helsingin yliopiston Folkloristiikan laitokselle on Minnamaria Ahokas tehnyt 1997 proseminaarityön "Velhonaisen älä anna elää" 2. Moos. 20:18 : vertaileva tutkimus naisnoidista Suomessa, Isossa-Britanniassa ja Keski-Euroopassa". Tämä on ilmestynyt teoksessa "Esitelmiä : kevät 1997 (Helsingin yliopisto, folkloristiikan laitos) 1. osa."  Näitä molempia voit yrittää kaukolainata kotikirjastosi opintolukusaliin. Artikkeliviitetietokanta Aleksista löysin lisäksi seuraavat 5 artikkeliviitettä: "Luonnonuskonnot kuvastavat ajan henkeä" / Ulla Saikkonen ; Lapsen maailma 2000, nro 11, ss. 28-29 ; "Wiccalle eli uusnoidalle uskonto on elämäntapa" / Miia Jonkka ; Etelä-Suomen Sanomat 2000-06-23 ; "Iltapäivä noidan kanssa" / Panu Räty ; Image 1999, nro 8,ss.44-49, 51 ; "Salaseuroja (Näkökulma)" / Jorma Metsäranta ; Vapaa ajattelija 1999, nro 1, ss.24-25 ja "Noidat : juhannuksena tanssivat kokkojen ympärillä nuoret, iloiset pakanat, jotka lukevat Castanedaa ja tarjoavatkeksejä lokeille" (Nyt : viikkoliite) / Susanna Niinivaara ; Helsingin Sanomat 1998-06-19. Ohessa myös 3 internetosoitetta, josta löydät wicca-tietoa: 
http://www.pagan.drak.net/pakanaverkko/wicca.html
http://www.wavenet.ws/snowgrouse/lehto/index.htm
http://www.funet.fi/~magi/metsola/esittely.html . Englanninkielellä mahdollisuutesi kasvavat tuntuvasti.

