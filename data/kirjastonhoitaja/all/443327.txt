Hei,

Minkäniminen on kirja (muistaakseni Lasten tai Nuorten toivekirjaston), jossa löydetään keinutuoli, jossa keinuen ja vihreää tai punaista nestettä juoneena pääsee kissojen maailmaan, joksti kaupunki yöllä muuttuu? Muistan lapsuudesta siinä esiintyvän runon, joka keinujan piti lausua: "Kiikkustuoli kiikkustuoli, haluaisin kotiin siitä vain huoli."
Etsitty kirja taitaa olla Barbara Sleighin Carbonelin kuningaskunta (Karisto, 1961), jatko-osa Sleighin kirjaan Carbonel, kuninkaallinen kissa (Karisto, 1957).

"Tässä uudessa sadussa Rosemary ja John joutuvat jälleen huimiin seikkailuihin kun Carbonel joutuu lähtemään kuninkaallisten kissojen yhteiskokoukseen ja jättää pentunsa lasten kaitsettaviksi. Ilman hyvää onneaan, 'prismajauhetta', 'punaista mikstuuraa', näkymättömäksi tekevää nestettä ja mrs Cantripin lentävää keinutuolia, joka joutuu vahingossa lasten haltuun, tästä kuninkaallisten kissanpoikien paimentamisesta tuskin olisi selvittykään, sillä pahat voimat tekevät parhaansa pentujen hävittämiseksi ja koko Carbonelin valtakunnan valtaamiseksi."
