Nyt on tullut myyntiin Da Vincin koodista kuvitettu kirja. Kuitenkin esimerkiksi Suomalainen kirjakauppa myy sitä "....kuvitettu laitos". Nyt onkin herännyt kysymys että mitä tarkoittaa ...."kuvitettu laitos"? Miksi laitos?  Miksi ei esimerkiksi teos, kirja, opus tai muu vastaava?
Nykysuomen sanakirja antaa sanalle laitos monta merkitystä. Ohessa lyhennelmä:

A) käytetään tavallisesti attribuutin määrittämänä tai yhdyssanan jälkiosana
 1. teollisuudenharjoituspaikka (kaasulaitos)
 2. erilaiset toimintayhtymät (pankkilaitos)
 3. julkinen, asianmukaisesti varustettu huoneisto, joka  on  tarkoitettu terveydenhoitoa, rangaistusta tms. varten (kasvatuslaitos)
 4. asianmukaisesti varustettu paikka, joka on tarkoitettu jkn tieteenhaaran tutkimusta tai opetusta varten ( fysiikan laitos)
 5. jonkin maan kaikkien samanlaisten, usein yhteiskunnallisten laitosten kokonaisuus (valtion laitokset)
 6. tapojen tai lain mukainen yhteiskunnallisen elämän muoto, tapasysteemi ( feodaalilaitos)

B)  muuta konkreettista käyttöä
 mm. taiteellisen tai tieteellisen tuotteen moniste, toisinto, muunnelma tai sovitelma; varsinkin kirjallisen tuotteen, teoksen painos (Kalevalan lyhennetty laitos, Seitsemän veljeksen englanninkielinen laitos, teoksesta on kymmeniä laitoksia).
