Mistä voin saada tarkempaa tietoa äitiyspakkauksesta mm. tuotteiden materiaaleista,laadusta? Olen tekemässä tutkielmaa aiheesta ja olisi saatava aivan perusteellista ja paljon tietoa esim. kampapuuvillasta yms.?
Perustiedot (mm. materiaalitiedot) äitiyspakkauksen sisällöstä saat Kelan internetsivuilta, http://www.kela.fi , kohdasta Lapsiperheelle, äitiyspakkauksesta  http://www.kela.fi/in/internet/suomi.nsf/NET/120701141115EH?openDocument . Teoksia, jotka sisältävät tarkempia tietoja eri materiaalien ominaisuuksista, löydät kirjastojen aineistohaun kautta vaikkapa hakusanoilla tekstiilit, kankaat, kuidut, materiaalit. Esim. Boncamper, Irma: Vaatetusalan materiaalit, WSOY, 2000.
