Mihin jäsenliittoihin minun on mahdollista liittyä, jos toimin A)tietopalvelusihteerinä B) kirjastonhoitajana C)informaatikkona?
Kirjasto- ja tietopalvelualan keskeisimmät jäsenyydet liittynevät ammattiliittoon ja alan asiantuntijajärjestöihin. Jäsenyys on vapaaehtoista ja riippuvaista työpaikan sijoittumisesta Suomen kirjastokenttään (julkinen vai yksityinen, yleinen vai tieteellinen). Suomen kirjastoseura ry on kaikille avoin kirjastopalvelujen kehittämiseen pyrkivä järjestö. Tietoasiantuntijat ry on tietoalan asiantuntijajärjestö. Tieteellisillä kirjastoilla on oma järjestönsä Suomen tieteellinen kirjastoseura ry.

Ammattiliittojen jäsenyys julkisella sektorilla eli kaupungin- ja kunnankirjastoissa jakaantuu pääasiassa JHL:n (Julkisten ja hyvinvointialojen liitto), JYTY:n (Julkis- ja yksityisalojen toimihenkilöliitto) tai KUMULA ry:n (Kuntien asiantuntijat). Kumula on akavalainen kunta-alan ammattijärjestö ja kuuluu Akavan Erityisaloihin.
Kirjastoalan ammattinimikkeet ovat melko kirjavia, mutta karkeasti jakaen opistotasoisen tutkinnon suorittaneet kuuluvat JHL:n tai JYTY:n ja korkeakoulutetut KUMULA:n.
 
Ammattiliittoon ja muihin järjestöihin liityttäessä kannattanee kuitenkin ottaa huomioon paikalliset olosuhteet ja mihin järjestöihin (mahdolliset) työkaverit kuuluvat.

http://kirjastoseura.kaapeli.fi
http://www.tietopalveluseura.fi/fi/cfmldocs/index.cfm?ID=1064
http://pro.tsv.fi/stks/
http://www.jhl.fi/asp/system/empty.asp?P=222&VID;=default&SID;=294816276352917&S;=1&C;=20734
http://www.jytyliitto.fi/asp/empty.asp?P=1&VID;=default&SID;=517697580269801&S;=1&C;=19369
http://www.kumula.net/
