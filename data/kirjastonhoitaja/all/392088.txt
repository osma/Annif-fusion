Jos haluaisi hakea kaikkia moottoriurheiluun liittyviä teoksia, mikä on paras hakuohje? Olen päässyt jyvälle, että lähes kaikki ovat jonkun 79.5 luokan alaisia vai kuinka?
Jotta pääsisi selville siitä, millä asiasanoilla esimerkiksi moottoriurheiluun liittyviä kirjoja kannattaa hakea, kannattaa käydä tarkistamassa ja katsomassa niitä YSA:sta (= yleinen suomalainen asiasanasto). YSA löytyy osoitteesta http://vesa.lib.helsinki.fi/ysa/index.html

"Moottoriurheilu" on asiasanana laaja ja tässä tapauksessa siis ihan hyvä. Muita mahdollisia ovat esimerkiksi "autourheilu", "kilpa-autot", "kilpa-ajot", "formula", "ralliautoilu". Kiinnostuksen kohteesta riippuen myös esimerkiksi "moottoripyöräurheilu", "moottoriveneurheilu" jne. voivat tulla kyseeseen. Hyvä tapa on sekin, että kun löytää tietokannasta sopivia kirjoja, käy selvittämässä niiden asiasanat (Plussan täysistä tiedoista). Sen jälkeen voi jatkaa hakua käyttämällä samoja asiasanoja.

Myös haku luokan mukaan on suositeltava. Moottoriurheilun Ykl-luokka (Yleisissä kirjastoissa yleisesti käytetty kymmenluokitusjärjestelmä) on  79.5 formulan, ralliautoilun ja autourheilun 79.52, kilpa-autojen 62.511. Helsingin kaupunginkirjastossa on eri luokitusjärjestelmä, Hklj.
Ykl, http://ykl.kirjastot.fi/
Hklj, http://hklj.kirjastot.fi/

Mielestäni yhtä ja kaikenkattavaa hakutapaa on harvoin olemassa. Esimerkiksi moottoriurheiluun liittyviä kirjoja on tallennettu hieman eri asiasanoilla - poikkeavathan nekin sisällöltään toisistaan. Paras tulos syntyy, kun hakee useampaan kertaan eri asiasanoilla. (Löydetyt kirjat voivat olla osittain samoja, mutta yleensä löytyy myös uusia.)
