Löytyykö Vantaan Seudun (Sanomat) lehtiä, lähinnä 1980-luvulta, digitaalisesti ja jos, niin miten niitä saisi käyttöönsä (mahdollisesti jopa etänä)? 
Saako artikkeleista otettua pdf- tai jpg-tiedostoja?
Onko palvelu maksullinen?
Vantaan seutu -lehteä löytyy mikrofilmattuna Tikkurilan kirjaston kirjavarastosta ja Kansalliskirjastosta. Mikrofilmit ovat vain lukusalikäyttöön, mutta Kansalliskirjastossa mikrofilmattua aineistoa on mahdollista siirtää omalle muistitikulle. Tallentaminen on ilmaista, mutta siihen tosiaan tarvitsee oman muistitikun, tai tikun voi ostaa Kansalliskirjastosta.

Toinen mahdollisuus on ottaa mikrofilmilaitteen ruudulta kuvia omalla digikameralla, joskaan laatu ei lienee yleensä läheskään yhtä hyvää kuin muistitikulle tallennettu.

Kansalliskirjaston mikfofilmilaitteista löytyy tietoa osoitteesta https://www.kansalliskirjasto.fi/fi/asiointi/tyoskentely-kirjastossa#mikrofilmilukulaitteet. Osoitteesta https://elomake.helsinki.fi/lomakkeet/50431/lomake.html voi mikrofilmin tilata lukusalikäyttöön. Lehden tarkemmat tiedot voi katsoa osoitteesta https://fennica.linneanet.fi.

Digitaalisina tuntuu yleensä olevan saatavilla vain hyvin vanhoja tai melko tuoreita lehtiä. Lehdet eivät kai yleensä katso, että vanhojen numeroiden digitoiminen olisi kannattavaa, koska harva on valmis maksamaan niistä. Kansalliskirjastolla taas digitoinnin kohteena ovat olleet erityisesti vanhat lehdet, ja uudempien lehtien laittaminen Internetiin on myös tekijänoikeuksien kannalta ongelmallista. Sen sijaan kopiointi yksityiskäyttöön mikrofilmiltä on sallittua.
