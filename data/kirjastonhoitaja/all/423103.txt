Luin joskus aikoinaan suomalaisen nuortenkirjan, jonka päähenkilö oli noin 20-vuotias nuori nainen joka oli mitä ilmeisimmin lievästi masentunut. Tytön vanhemmat marmattivat töiden hakemisesta ja muusta, mutta tyttö vain loikoili päivät pitkät alakuloisena sängyssä. Kirjassa oli parin sivun mittainen monologi tytön mietteistä "kissanpesän" tekemisestä peitosta. (eli kun peiton käärii itsensä ympäri kuin makuupussin, siten että kaikki kulmat ja sivut jäävät kropan alle) Muistan tästä monologista oikeastaan tarkasti ainoastaan lauseen "itselle kissanpesä on vaikea tehdä". 

Olisiko joku sattunut lukemaan samaa kirjaa, kun näillä tiedoilla on itse ainakin todella vaikea koittaa löytää kyseistä opusta?
Kyselimme asiaa kirjastoammattilaisten valtakunnalliselta sähköpostilistalta, mutta sielläkään ei kukaan tunnistanut etsimääsi kirjaa. Tietäisiköhän joku lukijoistamme?
