Hei, Windows käyttöjärjestelmällä on oma Word taitto-ohjelma.  Tiedustelen onko kirjastolla opaskirjoja tästä ohjelmasta.  Entä InDesign -taitosta?  Ja miten on graafisen suunnittelun ja typografian perusteista?  En ole tällä hetkellä kiinnostunut sivujen suunnittelusta Internetiin, vaan olen tekemässä valokuvakirjaa, joka sisältää myös tekstejä.
Microsoft Word ei ole varsinainen taitto-ohjelma, vaikka voi sitä sellaiseenkin tarkoitukseen käyttää. Wordin eri versioihin on kirjoitettu runsaasti opaskirjoja. Et kerro, mikä Wordin versio sinulla on, joten laitan tähän uusimpia versioita käsitteleviä kirjoja:

Huttunen, Raili, Sari Saarinen ja Tuulia Halonen: ”Microsoft Office XP” (Satku, 2002)
Kiianmies, Matti: ”Microsoft Office 2007 tehokäytössä” (Readme.fi, 2008)
Lammi, Outi: ”Kortit, kirjat & lehdet: tee julkaisuja Wordilla” (Docendo, 2008)
Paananen, Juha: ”Docendo, 2007” (Docendo, 2007)
Rousku, Kimmo: ”Office 2007: tehoa työskentelyyn” (Docendo, 2008)

Noita kirjoista erityisesti Lammin teos saattaisi sisältää kaipaamaasi asiaa. Englanniksi valikoimat ovat laajemmat, mutta laitoin nyt ensisijaisesti suomenkielisiä oppaita.

InDesign-taitto-ohjelmaa käsittelevät esimerkiksi seuraavat teokset:

”Adobe InDesign 1.5: pro training” (Satku, 2000)
”Adobe InDesign CS 3: tehokas hallinta” (Readme.fi, 2007)
Cohen, Sandee: ”Adobe InDesign” (Edita, IT Press, 2000)
Gruman, Galen, John Cruise, Kelly Kordes Anton: ”InDesign: käyttäjän käsikirja” (Teknolit, 2000)
Kaukoniemi, Juha: ”InDesign” (Docendo, 2001; sisältää myös ohjelman kokeiluversion)
Lukkarila, Pertti: ”InDesign julkaisijan työvälinenä” (CredoNet, 2000)
Paananen, Petteri: ”InDesign CS4 : julkaisun tekeminen” (Docendo, 2009)
Pesonen, Elisa: ”Julkaisijan käsikirja” (Docendo, 2007)
Pesonen, Soili ja Juha Tarvainen: ”Julkaisun tekeminen: julkaisuntekijän peruskirja” (Docendo, 2001)

Edellä mainituista kirjoista ”Julkaisijan käsikirja” ja ”Julkaisun tekeminen” sisältävät typografiaan liittyvää asiaakin, ja luultavasti useimmat yllä mainitut kirjat antavat ohjeita myös graafiseen suunnitteluun. Markus Itkosen ”Typografian käsikirja” (3. laaj. p.; RPS-yhtiöt, 2007) kuuluu olevan oikein hyvä perusteos typografiasta.
