Miksi kuusenoksat ovat alaspäin? Siksi, koska Maria-äiti halusi suojella Jeesuslasta pakoreissulla ja kuusenoksat kääntyivät siksi alaspäin. Tämä ja monta muuta kertomusta eri puista ovat jossain lasten tietokirjassa. Olen lukenut sen ja se oli todella mielenkiintoinen.
Kyseinen selitys on ainakin Martti Haavion kirjassa Luojan linnut ja muita karjalaisia pyhäintaruja. Lapsille ja nuorille sopivia puuaiheisia (osin fiktiivisiä) kirjoja ovat mielestäni Ensimmäinen puukirjani (Klinting); Sohvin puukirja (Casta); Lasten puukirja: happamia sanoi kettu ja 20 muuta puutarinaa lapsille (Falk); Taikametsä: tarinoita ja taikoja suomalaisesta metsästä (Hjelt); Uppo-Nallen puukirja (Taina); Enni ja metsän puut (Myllyneva). Kirjojen saatavuutta Joensuun seutukirjastosta voi tarkistaa internetistä http://jokunen.jns.fi/ tai asioimalla lähikirjastossa.
