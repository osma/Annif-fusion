Muistelen: jos lehmä saa kaksosvasikat, joista toinen on sonni ja toinen lehmä, niin lehmävasikka on usein maho (ei saa itse vasikoita)?Onko näin ja miksi?Ja miksi saa ilmiötä ei ole sioilla tai ihmisillä?
Yhdeksässäkymmenessä prosentissa naudan kaksoistiineyksistä sikiöiden välille syntyy verisuoniyhteys. Tämän yhteyden välityksellä sikiöstä toiseen kulkeutuu soluja ja hormoneja. Seurauksena on kimerismi eli molemmissa kaksosissa on pysyvästi toisesta sisaruksesta peräisin olevia soluja. Jos sikiöt ovat eri sukupuolta, lehmävasikan normaali sukupuolinen kehitys estyy sonnivasikan erittämän anti-Müllerian-hormonin vaikutuksesta (myöhemmässä vaiheessa voi tapahtua myös sukuelinten maskulinisaatiota) ja siitä tulee steriili. Tällaista vasikkaa nimitetään freemartiniksi. Freemartinismia tavataan kaikilla nautaeläimillä (Bovinae) ja sitä on havaittu myös lampailla, vuohilla ja sioilla.

Lähteet:
Tiina Pessa-Morikawa, Mikael Niku ja Antti Iivanainen, Naudan freemartinismin osoittaminen veren valkosoluista Y-kromosomispesifisellä in situ -hybridisaatiolla. Suomen eläinlääkärilehti 4/2002
http://www.thecattlesite.com/articles/975/what-is-a-freemartin
http://en.wikipedia.org/wiki/Freemartin
