En tiedä voitko vastata tällaiseen.Olen hakeutumassa kirjastonhoitajan pätevöitymiskoulutukseen(olen fm).Minulla ei ole kuitenkaan tietoa kirjastonhoitajan työajoista.Olen etsinyt tietoa,mutta en ole löytänyt.Kysyn siis,miten usein iltavuoroa tulee ja  mistä mihin se yleensä kestää?Olen ollut työssä hoitoalalla ja sen vuorotyö ei ollut miellyttävää.Nyt ajatteluttaa se,että onko työ esim.pelkkää iltatyötä(klo 12-19 esim.)
Sitten toinen kysymys.Millainen on kirjastohoitajien työllisyystilanne Tampereella ja lähikunnissa?Missä olisi tarvetta?Työvoimatoimisto järjestää koulutuksen,joten luulisi tarvetta olevan,mutta onko Tamperen seudulla?

Nämä kysymykset ovat minulle erittäin tärkeitä,mutta tietoa niihin ei tahdo löytyä.Pyydänkin,että tämä kysymys ohjataan sellaiselle henkilölle,joka osaa vastata.Kiitos!
 Hyvää kesää ja kiitos jo etukäteen.
Työvuorot riippuvat kokonaan siitä, minkä tyyppisessä kirjastossa ja millaisessa työssä on. Useimmat kirjastonhoitajat tekevät vuorotyötä, mutta esim. iltavuorojen määrä vaihtelee Tampereen kaupunginkirjastossa yleensä 0-3/viikko. Iltavuorot ovat meillä joko klo 19:ään tai 20:een (klo 20:een ei yleensä kahta enempää viikossa talvikautena). Tampereella kaikki kirjastot ovat talviaikaan, kahta pienintä lukuun ottamatta, auki myös lauantaisin. Pääkirjasto ja Sampolan kirjasto ovat lauantaisin auki kesälläkin.
 
Tampereen seudulla on kirjastonhoitajan paikkoihin enemmän hakijoita kuin muualla maassa (ehkä myös Oulussa aika paljon), koska alan koulutusta annetaan täällä. Tampereen kaupunginkirjastossa ei voi päästä suoraan vakinaiseen toimeen, vaan joutuu yleensä tekemään sijaisuuksia joskus pitkäänkin. Täällä on myös työttömiä kirjastonhoitajia, mm. meillä koko ajan työllistettyinä kaksi kerrallaan. 
Tilanne vaihtelee kunnittain eri aikoina.
