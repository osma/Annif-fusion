Hei!

Tyylillisesti pidän Arturo Perez-Reverten kirjoista sekä dekkareista että kapteeni Alatriste -sarjasta, Isabel Allenden, Gabriel Garcia Marquezin ja Colleen McCulloughin kirjoista. Lisäksi pidän sellaisista kirjoista kuten Leijapoika (Khaled Hosseini), Kolmemuskettisoturia (Alexandre Dumas), Alkemisti (Paulo Coelho). Voisitko luetella vastaavan tyylisiä kirjoja tai kirjailijoita?
Kertomasi perusteella Seinäjoen kirjastolaiset suosittelevat kokeilemaan mm. seuraavien kirjailijoiden teoksia: Kate Mosse, Carlos Ruiz Zafón, Tamara McKinley, Yasmina Khadra, Zadie Smith, Hanif Kureishi, Oscar Hijuelos, Tahar Ben Jelloun, Jhumpa Lahiri ja Amy Tan. Kokeilemisen arvoisia voisivat olla myös Pascal Mercierin Yöjunalla Lissaboniin, Elizabeth Kostovan Historiantutkija, Donna Tarttin Jumalat juhlivat öisin ja Markus Zusakin Kirjavaras. Myös esimerkiksi Walter Moersin Uinuvien kirjojen kaupunki ja Yöllisen koiran merkillinen tapaus, Kiran Desain Hulabaloo Hedelmätarhassa sekä Haruki Murakamin Kafka rannalla voisivat olla kiinnostavia kirjatuttavuuksia. Lisäksi myös Pikku prinssi ja Jostein Gaarderin Sofian maailma saattaisivat kiinnostaa sinua. 

Jos haluat itse etsiä lisää sinua kiinnostavia teoksia, niin voit mennä esimerkiksi sivustolle: http://fi.librarything.com/, josta voit etsi-toiminnon kautta hakea esim. kirjan nimellä lisää vastaavia teoksia.
