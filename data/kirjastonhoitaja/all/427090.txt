Hei.

Etsin tarinoita ja satuja, joissa käsitellään mediaa. Eli medialukutaitoa ja eri viestinnän ilmiöitä ja viestintävälineitä. Kohderyhmänä eskarit ja ekaluokkalaiset. Ei niinkään siis tietokirjallisuutta. 

Lainaisin teokset Tampereen pääkirjastosta.
Mediamaassa – Tarinoita lapsista ja mediasta
Sisältää seitsemän lyhyttä tarinaa lapsista ja mediasta: internetistä, kotisivuista, sähköposteista, elokuvista, virtuaalilemmikeistä ja peleistä.

Jyrki Kiiskinen: Jänis ja vanki saavat kännykän (Keltanokka-sarja)
Koko metsä pirisee, pörisee ja tuuttaa, kun kännykkäkauppias kiertää myymässä eläimille puhelimia. 
Sopii luettavaksi ääneen jatkokertomuksena tai lukemaan oppineille itse luettavaksi.

Jukka Lemmetty: Illi ja langaton puhelin (kuvakirja)
Kaikilla Illin kavereilla on kännykät. Illikin haluaa oman ja saakin. Mitä tapahtuu, kun koira nappaa kännykän suuhunsa Illin nukkuessa?
