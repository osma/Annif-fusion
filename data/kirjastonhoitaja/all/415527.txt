Onko jostain sivustoilta saatavissa tietoa siitä, mikäli haluaisi nähdä jonkun tietyn kasvin luonnossa? Nyt olen kiinnostunut Helsingin (ja laajemmin: pääkaupunki-seudun) soista (suo) ja minua kiinnostaisi nähdä luonnossa kasvi nimeltä Lieko.
Mistä yleisimminkin suo-kasveista saisi tietoa?
Otavan iso kasvitietosanakirja Kasvien maailma osa 3 kertoo, että  
Lieko (Lycopodium) on yli 400 lajia käsittävä alkeellinen kasvisuku.

Luonnontieteellisen keskusmuseon Kasviatlaksesta löytyy nimihaulla Lieko parikymmentä lieko -loppuista kasvia. Kasviatlaksessa on levinneisyyskartat.
http://www.luomus.fi/kasviatlas/vascatlas2007_taxonlist.php

Webkasviossa on 112 tavallista Suomessa esiintyvää kasvia, sammalta ja jäkälää. Kasvion kuvia täydentävät mm. levinneisyyskartat.
#link::dd39bece-f1ef-4839-ad01-1a132434bc06::http://www.webkasvio.fi/index_2.php?kieli=fin::linkend#

Valokki-nettikasvio http://kasvio.avoin.jyu.fi ei sisällä kasvien esiintymisalueita, mutta tuntee muutaman liekosukuun kuuluvan kasvin.

Kirjassa Helsingin kasvit : kukkivilta kiviltä metsän syliin on kerrottu kasvista Ketunlieko tarkat kasvupaikat kartan kera.

Suokasvillisuudesta löytyy tietoa kirjoista:
Suokasvillisuusopas 
Kasvit muuttuvassa metsäluonnossa
