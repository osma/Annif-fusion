Minkä johdosta venäläisiä dvd-elokuvia ( ja sarjoja) Helmet julkaisee niin paljon suhteessa vaikkapa aasialaisiin tai eurooppalaisiin elokuviin? PS. Tässä ei ole kysymys venäläisyyden syrjinnästä vaan uteliaisuudesta.
Ilahduttavaa, että on uteliaita asiakkaita! Tiedustelimme asiaa Helsingin kaupunginkirjaston hankinnan asiantuntijoilta. Tässä heiltä muutamia faktoja:

Aasialaisten ja eurooppalaisten elokuvien suhteen hankintaa vaikeuttavat 
1) hyvän jakeluportaan puuttuminen - näitä on yllättävän vaikea löytää
2) tekijänoikeusseikat sekä lainaoikeuksien saaminen. Lainaoikeuksien selvittäminen voi olla erittäin vaikeaa, ja näiden saaminen usein mahdotonta.
3) ikärajat - nämä pitäisi arvioida elokuvakohtaisesti ja virallisin kriteerein erikseen, jollei niitä ole. 

Venäjänkielistä elokuva-aineistoa on helppo saada, ja meillä on hyvä asiantuntemus sekä toimittajat aineiston suhteen. 

Venäjänkielistä aineistoa hankitaan nykyään enemmän kuin aiemmin johtuen esim. kaupungin venäjänkielisen väestön kasvavasta määrästä. 

Mikäli tulevaisuudessa Netflix ja muut verkkopalvelut välittävät suurimmat Yhdysvalloissa tuotetut elokuvat suoraan kuluttajille, saattaa fyysisten tallenteiden elokuvapuoli meillä alkaa lähivuosina profiloitua eurooppalaiseen ja kotimaiseen elokuvaan. E-puolen elokuvatarjonta niin kirjastomaailmassa kuin sen ulkopuolellakin siis vaikuttaa kuvioon.
