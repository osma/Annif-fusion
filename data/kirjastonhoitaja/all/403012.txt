Haluaisin parantaa englannin kielen taitojani, joten kysyisin että onko mitään "helppolukuisia" englannin kielen kirjoja/lehtiä kirjastoissa? Esimerkiksi jotain nuorten lehtiä? Englannin kielistä Karvis-sarjakuvaa olen lueskellut mutta muuta en ole vielä löytänyt. Kiitos jos vastaatte !
Helppolukuisia englanninkielisiä kirjoja löytyy paljonkin eri kirjastoista. Suurin osa helppolukuisista kirjoista on ala-asteikäisille suunnattuja, mutta nuortenkirjojakin löytyy jonkin verran, esimerkiksi Graffix- ja Surfers -sarjojen kirjat tai Mary Hooperin kirjoittama Letters to Liz -sarja.

Nuortenlehtiäkin löytyy, esimerkiksi Tikkurilan kirjaston lastenosastolta: J-14, Sugar, White dwarf, Dragon ja Seventeen. Lehtien uusimpia numeroita voi lukea vain kirjastossa, mutta vanhempia lainattavia numeroita voi myös tilata kirjastosta toiseen.

Voit katsoa, mitä nuortenlehtiä pääkaupunkiseudun kirjastoista löytyy klikkaamalla tätä linkkiä: http://www.helmet.fi/search*fin/X?SEARCH=nuortenlehdet&m;=9&l;=eng&Da;=&Db;=&b;=&SORT;=D&Submit.x;=47&Submit.y;=31 

Helppolukuisia nuortenkirjoja pääkaupunkiseudun kirjastoissa: http://www.helmet.fi/search*fin/X?SEARCH=helppolukuiset+and+nuortenkirjallisuus&m;=1&l;=eng&Da;=&Db;=&b;=&SORT;=D&Submit.x;=43&Submit.y;=14
