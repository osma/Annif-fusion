Olen joskus lukenut kirjan englantilaisesta suvusta (tai amerikkalaisesta), kirjoittajan nimeä en muista. Kirjassa tapahtui kaikkea juonittelua, aviorikoksia ym. Ei varmaan ole helppoa keksiä, mikä kirja olisi kyseessä. Haluaisin myös vinkkejä hyvistä kirjoista. Pidän dekkareista mm. ja sellaisista kuten Ken Follet, Frederik Forsyte ym. Kirjoja, joissa selostetaan mitä seuraavaksi tapahtuu ilman tunnetta, en jaksa lukea. On niin turhauttavaa kantaa kirjoja edestakaisin kun ei osaa löytää mieleisiä.
Kysymäänne teosta ei tosiaan antamillanne tunnusmerkeillä ole helppo jäljittää. Kuvailunne perusteella kirja saattaisi edustaa viihde- tai jännityskirjallisuutta. 

Jännitystä ja viihdettä tuotannossaan yhdisteleviä, paljon luettuja nykykirjailijoita ovat muun muassa Sidney Sheldon, Sandra Brown sekä Nora Roberts. Heidän teoksiaan on saatavilla suomeksi runsaasti.

Oivallinen dekkareihin keskittynyt internetsivusto on Tornion kaupunginkirjaston ylläpitämä Dekkarinetti, joka sisältää muun muassa tänä ja viime vuonna suomeksi ilmestyneet dekkariuutuudet arvioineen,  dekkarikirjailijoiden esittelyjä, dekkaripalkinnot, antoisan linkkihakemiston sekä tietoa käännösdekkareista:
  
http://www.tornio.fi/kirjasto/tuu/dekkarit/

Aarno Röngän dekkarisivusto esittelee monipuolisesti sekä klassikko- että uutuusdekkareita:

http://www.helsinki.fi/kasv/nokol/info/ronka/dekkari.html
