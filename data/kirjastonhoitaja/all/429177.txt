Veljeni meni naimisiin jonkin aikaa sitten. Olin silloin häiden järjestämisessä mukana, vaikka en kuulu ev.lut. kirkkoon. Pappi kielsi minua jakamasta virsikirjoja vieraille kirkon ovella tämän takia enkä olisi kuulemma saanut osallistua hääkimpun heittoonkaan. Onko tämä valtakunnallinen käytäntö vai riippuuko se papista? Minut on kastettu ja olen käynyt rippikoulun, ymmärtääkseni niiden arvo ei katoa vaikka olenkin kirkosta eronnut?
Kyselimme asiaa tutulta helsinkiläispapilta. Hänen mukaansa kyseessä ei ole valtakunnallinen käytäntö, vaan kyseisen papin henkilökohtainen näkemys. Ainakaan Helsingissä kirkkoon kuulumattomuus ei millään tavalla estä osallistumasta kyseisiin tehtäviin/ohjelmanumeroihin!
