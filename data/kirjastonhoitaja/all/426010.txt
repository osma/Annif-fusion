Hei,
Tarvitsisin erilaisia sosiaalisia ongelmia (köyhyys, työttömyys, syrjäytyminen, väkivalta, mielenterveysongelmat, lasten suojelukysymykset) koskevaa suomalaista kaunokirjallisuutta. Mieleeni ovat tulleet Kiltin yön lahjat, Karkkipäivä, Nenäpäivä, Parvejumalat, Layla, mutta esimerkiksi työttömyyttä ja köyhyyttä koskevaa nykykirjallisuutta en ole löytänyt edes googlettamalla.
Kiitoksia vastayksesta
Työttömyyttä, köyhyyttä ja syrjäytymistä käsittelevää kaunokirjallisuutta löytyy kirjaston tietokannasta runsaasti. Tässä muutamia ehdotuksia:

Kaiho Nieminen: Hännikäisen tapaus (WSOY, 2010)
Juha Seppälä: Hyppynaru (1990)
Hanna Marjut Marttila: Kertoi tulleensa petetyksi (Otava, 2002)
Torsti Lehtinen: Kun päättyy Pitkäsilta (Karisto, 1982; Arktinen banaani, 2011)
Seppo Saraspää: Ansiosidonnainen (Karisto, 2008)
Hannu Mäkelä: Elävät ja kuolleet (Tammi, 2008)
Raija-Sinikka Rantala: Optimisti : äänetön monologi (Like, 2005)
Tommi Liimatta: Aksel Sunnarborgin hymy (WSOY, 2004)
Arto Salmisen kaikki teokset

Klassikoista etenkin Minna Canthin teokset ovat tutustumisen arvoisia.

Samoin mielenterveysongelmia on käsitelty suomalaisessa kaunokirjallisuudessa paljon. Esimerkiksi näihin kannattaa tutustua:

Maria Vaaran tuotanto
Jukka Komppa: Minä olen (Atena, 2001)
Markku Pääskynen: Vihan päivä (Tammi, 2006)
Hanna-Riikka Kuisma: Käärmeenpesä (WSOY, 2007)
Pasi Lampela: Kiusaajat (WSOY, 2011)
Essi Kummu: Mania (Tammi, 2006)

Lasten tai perheiden ongelmat ovat pääosassa esimerkiksi näissä kirjoissa:

Marko Kitti: Meidän maailma (Arator, 2008)
Marianne Peltomaa: Pimeä portaikko (Shildt, 2009)
Marikki Piirtola: Perhe (Like, 1999)
Leena Lander: Tummien perhosten koti (Kirjayhtymä, 1991)

Lisää kirjallisuutta voit etsiä kirjaston tietokannasta, joka löytyy osoitteesta http://www.aaltokirjastot.fi/. Kaikkia mainitsemiasi termejä voi käyttää asiasanoina, ja haku kannattaa rajata kaunokirjallisuuteen. Useampaa kuin yhtä asiasanaa käytettäessä jokainen asiasana kirjoitetaan omalle rivilleen ja pudotusvalikosta valitaan hakuperusteeksi asiasana.
