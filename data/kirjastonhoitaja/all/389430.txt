Mistä saisi tietoa kuinka lasketaan sijoitusten tuottoja?
Tarkoitus on laskea eri rahamarkkinainstrumenttien (esim. sijoitustodistus, markkinarahatalletus )sijoitusten tuotto - osakkeet ym. sijoituskohteet ei mukana.
Rahoitusmarkkinoiden peruskäsitteet selviävät ainakin seuraavista Jarmo Leppiniemen julkaisuista: Rahoitus, WSOY 2000 ja Yritysrahoitus Täydentyvä irtolehtikansio, WSOY. Molemmissa on luku mm. johdannaisarvopapereista ja jälkimmäisessä myös sijoitustodistuksista, jossa todetaan mm, että sijoitustodistus on koroton eli ns. nollakorkopaperi. Todistus lunastetaan eräpäivänään nimellisarvostaan. Sijoittaja saa tuottoa sijoitustodistuksesta ostamalla sen nimellisarvoa alhaisempaan hintaan.
Myös teos Introduction to financial accounting, Horngren, Charles T. käsittelee eri rahamarkkinainstrumentteja.
Julkaisujen saatavuustiedot Helsingin kaupunginkirjastossa selviävät osoitteessa: http://www.libplussa.fi

Yliopistojen yhteistietokanta Linda antaa aiheesta sanahakuna "rahamarkkina" esim. viitteet: Päivämarkkinat, rahamarkkinainterventiot ja lyhyet korot, Vihriälä Vesa v.1987 sekä Korko-optiot ja -termiinit rahamarkkinasijoitusten riskinhallinnan välineinä : sovellus kolmeen suomalaiseen suuryritykseen, Suvi Vertanen, pro gradu -työ Lappeenrannan teknillinen korkeakoulu, 1997 

Ilmeisesti oman oppilaitoksesi kirjastossa on käytössä Helecon tietokannat, ellei niin ne löytyvät esim. Helsingin Kauppakorkeakoulun kirjastosta ks. http://helecon.hkkk.fi/

Tietokannoista hakuja tehtäessä kannattaa kokeilla monia asiasanoja, joita löytyy yleisestä suomalaisesta asiasanastosta http://vesa.lib.helsinki.fi/ysa . Yleensä tietokannat mahdollistavat myös sanahaun, jolloin haku kohdistuu koko viitteeseen tai kokotekstitietokannoissa koko tekstiin. Myös yleisten kirjastojen käytössä on Ebsco-lehtitietokanta, jossa on englanninkielisiä aikakauslehtiartikkeleita. 

