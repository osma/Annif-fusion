Hei!

Minulla olisi kaksi kysymystä, (ei liity toisiinsa):

1. Ajaako bussinkuljettajat aina samaa linjaa vai myös eri linjoja, tässä puhun HSL busseista

2. Saako ortodoxi mennä naimisiin luterilaisessa kirkossa ja päinvastoin?

t. Kaarina
1. Bussinkuljettajan reitti saattaa vaihtua jopa kesken työvuoron eli kuskit ajavat sujuvasti eri linjoja.
HSL tilaa palvelun monelta eri liikennöijältä ja kukin yritys määrittää omien työntekijöidensä vuorot.

2. Kirkkohäät onnistuvat sekä luterilaisessa että ortodoksisessa kirkossa, kun toinen vihittävistä kuuluu hääkirkon seurakuntaan ja toinenkin johonkin kristilliseen kirkkokuntaan.

"Yleisten edellytysten lisäksi kirkollisesti vihittävien tulee olla rippikoulun käyneitä kirkon jäseniä. Jos vain toinen vihittävistä on evankelis-luterilaisen kirkon jäsen, kirkollinen vihkiminen on mahdollinen, kun ev.lut. kirkkoon kuulumaton osapuoli on jonkin muun kristillisen kirkon tai uskontokunnan jäsen."
http://www.naimisiin.info/haaopas/evlut.html

"Vihkiminen ortodoksisen jumalanpalveluskäytännön mukaan voidaan suorittaa, mikäli ainakin toinen vihkiparista on ortodoksi. Toisenkin vihkiparista täytyy kuulua johonkin muuhun kirkkokuntaan, esimerkiksi evankelis-luterilaiseen valtakirkkoon."
http://www.naimisiin.info/haaopas/ortodoksi.html
