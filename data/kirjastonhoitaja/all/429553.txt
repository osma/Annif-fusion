Tiedän, että on julkaistu monia kuvakirjoja, joissa taiteilijat ovat piirtäneet käytettävissä olevien tieteellisten faktojen perusteilla kuvia vierailta planeetoilta. Mutta minulla ei ole mitään käsitystä, millä hakusanoilla ko. kirjoja voisi alkaa etsiä kirjastosta.
Hei!

Valitettavasti näitä kirjoja ei ilmeisesti ole luetteloitu niin, että asiasanoissa tulisi esiin se, että kuvat ovat taiteilijoiden näkemyksiä eikä esimerkiksi valokuvia.

Tällaisia taiteilijoiden näkemyksiä löytyy kuitenkin avaruutta käsittelevistä kirjoista. Näitä löytyy sanoilla avaruus, maailmankaikkeus, planeetat ja aurinkokunnat.

Uusimmat kuvateokset esittelevät etupäässä valokuvia, joten todennäköisesti kannattaa etsiä vanhempia kirjoja.

Avaruustutkimukseen liittyviä kuvia voi etsiä myös NASA:n sivulta hakusanalla "artist's concept".
http://www.nasa.gov/home/index.html
