Hei.
Kaipaisin vinkkiä kirjailioiden elämästä kertovista kirjoista. Semmoista kirjaa jossa olisi näitä suomalaisia kirjailijoita väinö linna, mika waltari ja yms. tunnettuja 1900-luvun alun kirjailijoita.
Kysymäsi aihepiiri kuuluu kategoriaan Suomen kirjallisuuden historia ja tutkimus, ja se on Turussa luokassa 86.21 ja sen alaluokissa, kirjallisuudentutkimuksen hakuteokset ovat luokassa 86.2103. 

Turussa on oma ajanjaksoihin sidottu luokitus seuraavasti: 86.215 kirjallisuudentutkimus (suomi) 1800-luku, 86.217 kirjallisuudentutkimus (suomi) 1900-luku, 86.2171 kirjallisuudentutkimus (suomi)1900–1945 ja 86.2174 kirjallisuudentutkimus (suomi) 1945 jälkeen. Luokassa 86.22 on suomenruotsalaisen kirjallisuuden tutkimus.
Monissa muissa Vaski-kirjastoissa on Suomen kirjallisuuden historia ja tutkimus luokassa 86.2 ja sen alaluokissa.. 

Lyhyitä luonnehdintoja Suomen kirjailijoista, myös mainitsemaltasi ajanjaksolta, on mm. kirjoissa:

86.2103 Koskela, Lasse, Suomalaisia kirjailijoita Jöns Buddesta Hannu Ahoon, 1990.
86.2103 Suomalaisia kirjailijoita, 2004.
Tämä viimeisin on uudistettu laitos kirjasta Suomalaisia kirjailijoita 1500-luvulta nykypäivään (86.2103), 1994.

Jos haluat hakea lisää erilaisia hakuteoksia Suomen kirjailijoista ja kirjallisuudesta voit hakea Vaski-tietokannastamme, kirjoita Vaski-etusivun hakukenttään esimerkiksi hakusanat: hakuteokset kirjallisuus tai henkilöhakemistot kirjailijat (hakukenttä on sivun yläreunassa, kentässä siniset reunukset): https://www.vaskikirjastot.fi/web/arena/welcome. 
 Ota huomioon että aineistoa tulee paljon, kun hakua ei oikein voi rajata. Hakuun voi toki lisätä suomi, jolloin teoksia ei tule niin paljon.

*Laajennettu haku toimii paremmin (on hakukentän alapuolella oleva linkki): ei tarvitse välttämättä rajata kirjastoa, paitsi jos haluat. Voit aloittaa kohdasta Kategoria ja valita tietokirjallisuus, aineistolaji-kohtaan valitaan kirja, Kieli-kohtaan suomi (tai ei tätä kohtaa, jos haluat muut kielet mukaan hakuun) ja Hakukenttä-kohtaan pitää vaihtaa nuolen takaa asiasana ja alapuolen Hakusana-kenttään kirjoitat esim. yllä mainitsemani hakusanaparit, yksi hakusanapari/haku.

Jos haluat tietoa yksittäisestä kirjailijasta ja hänen elämästään/tuotannostaan, voit hakea kirjoittamalla etusivun hakukenttään kirjailijan nimen, esim. Waltari Mika tai Mika Waltari. Aineistoa tulee taas paljon, mm. elokuvia (DVD). Tähänkin hakuun voi lisätä mukaan suomi, jolloin aineistoa ei tule niin paljon.

Laajennettu haku toimii kirjailijoitakin hakiessa paremmin: hakuun valitaan yllä mainitsemani kohdat (*), Hakusana-kenttään tulee tässä tapauksessa kirjailijan nimi. Haun tuloksissa ovat mukana kaikki kirjat, joissa mainitaan kirjailija, esim. Mika Waltari. Ohessa muutama nimeke, joissa käsitellään Waltaria laajemmin:

86.2171 Haavikko, Ritva, Mika Waltari, valloittaja, 2008
86.2171 Rajala, Panu, Unio mystica : Mika Waltarin elämä ja teokset, 2011
86.2171 Lindstedt, Risto, Mika Waltari : muukalainen maailmassa, 2007

Väinö Linnasta taas kerrotaan laajemmin mm. kirjoissa:

86.2174 Lindstedt, Risto, Väinö Linna, kansakunnan puhemies, 2004.
86.2174 Storbom, Nils-Börje, Väinö Linna, kirjailijan tie ja teokset, 1992.
86.2174 Varpio, Yrjö, Väinö Linnan elämä, 2006.
