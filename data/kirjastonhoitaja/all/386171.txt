etsikelen tässä kirjoja seuraavista aiheista
-ergomia
-www-sivujen luonti
-tietokoneen osat
++ muita atk:n perus teoksia n.5-10 kpl??
Näistä aiheista voit etsiä kirjallisuutta Oulun kaupunginkirjaston aineistotietokannan avulla. Se löytyy
osoitteesta http://www.ouka.fi/kirjasto/intro/ . Koska näistä aiheista löytyy paljon kirjoja, voit itse tietokantaa selaamalla löytää käyttöösi parhaiten sopivat. Tässä ohjeita haun tekoon:

Valitse Tarkka haku. Kirjoita hakulomakkeeseen asiasanakenttään aihetta kuvaava hakusana. Aiheesta ergonomia löytyy useita kymmeniä viitteitä asiasanalla 'ergonomia' (esim. Väyrynen, Seppo: Suunnittelijan ergonomia).
Samoin aiheesta www-sivujen luonti voit hakea asiasanalla 'www-sivut'; hakusanalla löytyy  www-sivujen tekoon käytettäviä ohjelmia käsitteleviä teoksia sekä esim. visuaalista suunnittelua koskevia (esim. Ek, Jesper: FrontPage 2000 ; Linjama, Tero: Kotisivun tekeminen).
Tietokoneen osia (rakennetta) käsittelevää kirjallisuutta löydät asiasanalla 'mikrotietokoneet' (esim. Lähteinen, Olavi: Uusi pc-tekniikan käsikirja). Hakua voit myös rajata toisella asiasanalla 'rakenne'. Toiselle asiasanalle löytyy paikka esim. Teoksen nimi -kentän alasvetovalikosta.
Atk:n perusteokset löytyvät ehkä helpoimmin luokkahaulla. Ne sijoitetaan kirjastossa luokkaan 61 (esim. Tietotekniikan peruskirja). Luokkahaku löytyy esim. Asiasana-kentän alasvetovalikosta. Vaihtoehtoisesti voisi myös hakea asiasanoilla 'tietotekniikka' tai 'atk' .

  
