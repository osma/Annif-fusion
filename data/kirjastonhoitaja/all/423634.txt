Tervehdys
 
Opiskelen erityispedagogiikkaa avoimessa yliopistossa ja nyt on menossa tutkimusmenetelmien opintojakso. Tehtävänä on mm. tehdä tutkimusraportti, johon tarvitsen apua. Ensiksi tehtävässä valittiin mentelmällinen ryhmä ja valitsin tilastot ja dokumentit. Aiheena on Vantaan kaupungin nuorisotoimen ja koulutoimen yhteistyö 2000-luvulla ja nimenomaan sen muuttumisen tarkastelu. Tutkin nuorisotoimen Vantaan eri alueiden toimintakertomuksia vuosilta 2000, 2005 ja 2010. 
Kun menetelmä ja aihe oli valittu, oli tehtävänä löytää kasvatustieteellinen tutkimus, jossa olisi käytetty samanlaista mentelmää eli seurantaa ja idea olisi samankaltainen eli yhteistyö. Tutkimuksen tulisi olla väitöstasoinen. En ole onnistunut löytämään sitä, vaikka olen googlannut ja hakenut Nellin kautta ja nyt toivonkin jonkun auttavan minua. 
Pyydän teiltä apua vaikeaan ongelmaani. Löydättekö te sellaista tutkimusta. Etukäteen kiittäen...
On tosiaan vaikea löytää vastaavanlaista väitöstasoista tutkimusta. Nuorisotiedon talon nuorisotutkimuksen linkkiin  
http://www.ungasvalmaskin.fi/sivu.php?artikkeli_id=4&luokitus;_id=5  on koottu eri yliopistojen ja laitosten tutkimuksia ja lehtien artikkeleja. Nuorisotiedon kirjaston tietokannasta löytyy asiasanalla "hallintokuntien yhteistyö" 45 viitettä. Ikävä kyllä viitteistä ei selviä, minkätasoisesta tutkimuksesta on kysymys, mutta sen voi selvittää esim. yliopistokirjastojen yhteisestä tietokannasta, Lindasta http://linda.linneanet.fi/F/KDSCDM158GGHAM56M6JUP51GFTUBXYLGTSMGFRA5LKG2TVA9V1-02969?func=find-b-0. Esim. Määttä, Mirja
 Yhteinen verkosto? tutkimus nuorten syrjäytymistä ehkäisevistä poikkihallinnollisista ryhmistä / Mirja Määttä. --    Helsinki : Helsingin yliopisto, sosiologian laitos, 2007. Väitöskirja
 
Myös esim. Diakonia-ammattikorkeakoulun tietokannasta löytyy opinäytetöitä sanoilla nuoriso? yhteistyö.
