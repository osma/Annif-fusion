Löytyykö lastenkirjallisuudesta vastaavia kirjallisuudenhistorioita kuin muusta kaunokirjallisuudesta, - suomeksi mieluiten. Myös hakuteostyyppi voisi tulla kysymykseen.
Lasten- ja nuortenkirjallisuudesta on julkaistu suomenkielellä useita historioita ja hakuteoksia. 

Irja Lappalaisen teosta Suomalainen lasten- ja nuortenkirjallisuus. Espoo, 1979. pidetään jonkinasteisena klassikkona ja perusteoksena, johon useasti palataan ja viitataan toistuvasti. 

Tuoreempia lasten- ja nuortenkirjallisuuden historiaa käsitteleviä teoksia ovat vuorostaan seuraavat: 

Huhtala, Liisa ja Juntunen, Katariina: Ilosaarten seutuvilta. Lasten ja nuortenkirjallisuuden historiaa ja tutkimusta. Helsinki, 2004.
Pieni suuri maailma: suomalaisen lasten- ja nuortenkirjallisuuden historia. Toimittaneet Liisi Huhtala ... [et al.]. Helsinki, 2003.

Kattavia hakuteoksia löytyy myös. Näitä ovat esimerkiksi:
Koski, Mervi: Ulkomaisia nuortenklassikoita Aarresaaresta Pulskaan Mustaan. (Helsinki)
Koski, Mervi: Osa 1: Goosebumpsien kauhusta Tylypahkan taikaan. Helsinki, 2001.
Koski, Mervi: Osa 2: Rakkien rokista syvään velhouteen. Helsinki, 2006.
Kotimaisia lasten- ja nuortenkirjailijoita. Toim. Ismo Loivamaa. (4 osaa)
Rättyä, Kaisu: Mysteeri ratkaistavana: ulkomaisia nuorten sarjakirjoja. Helsinki, 1997.
Ulkomaisia lasten- ja nuortenkirjailijoita. Toim. Niklas Bengtsson ja Tittamari Marttinen. Helsinki, 1997.

Nuortenkirjallisuuden historiaa on kyselty tällä palstalla myös aiemmin. Löydät vastauksen täältä: 
http://www.kirjastot.fi/fi-fi/tietopalvelu/kysymys.aspx?questionID=219669cc-efcf-4cb2-b61d-2ad21c4f536a 
Tässä vastauksessa on hyviä vinkkejä suomalaisen ja ulkomaalaisen nuortenkirjallisuuden historiasta.

Voit tarkistaa mainittujen teosten saatavuuden Turun kaupunginkirjaston kokoelmista Aino-aineistotietokannasta. Löydät sen täältä: http://www.turku.fi/aino

Lisää teoksia löydät kirjoittamalla tietokannan hakulomakkeeseen asiasanoiksi "lastenkirjallisuus" ja "historia" tai "lastenkirjallisuus" ja "hakuteokset".
