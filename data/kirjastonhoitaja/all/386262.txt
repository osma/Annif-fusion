Haluasin tietää että mistä teoksista löytäisin rosvopaistista(hautapaistista)kertovaa aineistoa. koska teen lopputyön aiheesta enkä oikein löydä materiaalia.
Vaikka sinulla on jo rosvopaistin valmistusohje niin annan löytämiäni kirjojen nimiä, joissa on ruokaohjeita rosvopaistin valmistamiseksi. Niissä saattaa olla myös tiedonjyväsiä ja kuvia, jotka liittyvät rosvopaistin historiaan ym. tietoa:
Jaakko Kolmonen: Jaakon parhaat erikoiset. 1988.
Jaakko Kolmonen: Jaakon riistakirja. 1994. Tässä on myös muita maahaudassa valmistettuja ruokia
(maalintu, savilintu) kuin rosvopaisti.
Jaakko Kolmonen: Suomen, Karjalan ja Petsamon riistaruoat. 2000. Tässä on karhunlihasta tehty rosvopaistin ohje.
Kolbe, Pirkko: Kaiken maailman lammas. 1995.
Rautonen, Markku: Luonnon ruokavuosi : rosvopaistista valkosipulisieniin. 1991.
Sarola, Janne: Ruokaa avotulilla. 2000.
Lehtiartikkeleita ei juuri löytynyt. Lammas ja vuohi -lehdessä 1993:n:o 3, s.46-50, on kuvasarja rosvopaistin valmistamisesta.
Internetistä Evrekan haulla hakusanalla rosvopaisti löytyi osoite:http://www.finfood.fi/finfood/ff.nsf . Sivulla on haku heidän uutisjulkaisuunsa, hakusanalla rosvopaisti löytyi hyvä artikkeli, jossa on myös historiaa ja lopussa vinkki, josta voi saada lisätietoa. Internet-haun kautta löytyi myös linkki, jossa kerrottiin kreetalainen rosvopaistin ohje. Kirjassa: Merja Tuominen-Gialitaki: Kreetalainen keittokirja. 1997, kerrotaan myös kreetalisen rosvopaistin historiasta ruokaohjeen lisäksi.
Toivottavasti nämä tiedot auttavat eteenpäin.
