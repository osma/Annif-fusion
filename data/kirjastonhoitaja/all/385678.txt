Miten tätä ilmoitusta voisi parhaiten levittää kirjastojen kautta?

Kriittisen korkeakoulun kaksivuotinen Kirjoittajakoulu alkaa jälleen syksyllä. Voit ilmoittautua pääsykokeeseen lähettämällä toimistollemme 4-10 liuskan mittaisen nimenomaan tunnekehitystäsi kuvaavan omaelämäkerran, muita lyhyehköjä näytteitä kaunokirjallisista proosateksteistäsi (esimerkiksi novelleista, kertomuksista tai pohdiskeluista ja / tai  runoista) sekä yhteystietosi. Ennakkoilmoittautumisaikaa on elokuun loppuun. Tekstejä ei palauteta.

Varsinainen pääsykoe on maanantaina 4.9 2000 kello 17 Maaseudun Sivistysliitossa (Eerikinkatu 28, Helsinki 18). Valintakoe kestää kolme tuntia ja siinä on spontaaneja kirjoitustehtäviä, jotka annetaan kokeen aikana.

Kirjoittajakoulutus tapahtuu viikonloppuisin päivällä ja maanantai-iltaisin. Opettajina toimivat Harry Forsblom, Annika Idström, Sinikka Nopola, Mikko Rimminen, Hannu Simpura, Helena Sinervo, Anni
Sumari sekä vierailevat luennoitsijat.

Kriittinen korkeakoulu
Albertinkatu 27 a B 12
00180 Helsinki
P. 040-573 5433
Fax 684 00 111
E-mail: kriittinen.korkeakoulu@kolumbus.fi
Haluatko lähettää ilmoituksen sähköpostiviestinä vai paperimuodossa?

Mieluiten kirjastot ottavat asiakkaille tarkoitettuja ilmoituksia paperimuodossa. Mutta jos haluat lähettää tiedotteen sähköpostin kautta, laita alkuun selvä toivomus, että tiedote tulostettaisiin asiakkaiden nähtäväksi. Tämä ei tietenkään takaa sitä että niin tehtäisiin, mutta ilman sellaista mainintaa sitä ei välttämättä edes huomata. 

Kaikissa kirjastoissa ei ole tilaa ilmoituksille, mutta toisaalta useat kirjastot ylläpitävät pistettä, jossa tiedotetaan kansalaisille tarjottavasta koulutuksesta. Kriittisen korkeakoulun tarjoama koulutus on juuri sen tyyppistä itseopiskelumuotoista toimintaa, mistä kirjastot kernaasti tiedottavat.

Helpoin tapa lähettää sähköpostiviesti Helsingin kaupunginkirjaston eri toimipisteille on käyttää kirjaston Internet-sivuilla olevaa palautelomaketta (Ks. http://www.lib.hel.fi/ ja e-palautepallukka sivun ylälaidassa.) Ensimmäinen lomake on tarkoitettu kaupunginkirjastolle yhteisesti ja sen viesti menee kirjaston hallintoon, mutta toisen lomakkeen (linkki "Voit myös lähettää palautetta tietylle kirjastolle") kautta voit valita eri toimipisteitä.

Valitettavasti ei ole osoitetta, josta saisit viestin menemään kirjaston kaikille toimipisteille yhdellä painalluksella. Joudut toistamaan viestin jokaiselle kirjastolle erikseen. Se sujuu melko käteväsi, kun viestin lähetettyäsi palaat back-painikkeella lomakkeeseen ja valitset uuden kirjaston.

Paperiset ilmoitukset pitäisi lähettää kirjastoihin kirjeitse. Postiosoitteet ja muutkin yhteystiedot löydät www-osoitteesta http://www.lib.hel.fi/virkku/ .

Jos haluat lähettää sähkö- tai kirjepostia myös muille kuin Helsingin kaupuginkirjastolle, joudut hakemaan jokaisen kunnankirjaston yhteystiedot erikseen. Ne löytyvät Mainio-tietokannasta, jonka www-osoite on http://mainio.kirjastot.fi/ . Linkistä "Kaikki kirjastot ja kokoelmat" saat taulukon, jossa koko maan kirjastot ovat aakkosjärjestyksessä.

Yleisten kirjastojen verkkopalvelun sivulla ( http://www.kirjastot.fi/ ) on myös postituslistoja, joiden avulla voi yhden osoitteen kautta lähettää sähköpostia useaan kirjastoon. Näistä ns. Kirjasto-kaapeli-listalla (kirjasto-kaapeli@kirjastot.fi) on eniten jäseniä (1341 henkilöä 19.6.2000), ei kuitenkaan välttämättä kaikista kirjastoista.

Yleisölle tarkoitetut ilmoitukset olisivat käyttökelpoisempia esimerkiksi valmiina www-sivuna Internetissä. Kirjastoissa ja muuallakin sivun voisi sitten ehkä tulostaa ja laittaa esille, sen lisäksi että se näkyisi Internetissä ja olisi linkitettävissä kirjastojen ylläpitämille sivuille. Silloinkin toive laittaa k.o. sivu jotenkin esiin pitäisi lähettää sähköpostitse kirjastoihin.
