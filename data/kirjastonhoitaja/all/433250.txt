Hei, opiskelen arabian kieltä ja kulttuuria yliopistossa ja nyt minun pitäisi kirjoittaa 10 sivun aine jostain teemasta otsikolla 'Themes in Arab Civilization: thoughts and ideas'. Minua kiinnostaa erityisesti arabian kieli ja kulttuuri sekä niiden kehitys ja vaikutus toisiinsa, mahdollisesti kirjallisuuden tai musiikin muodossa.  Voisitko ehdottaa minulle sopivaa aihetta ja antaa materiaalivinkkejä, mieluiten arabian tai englannin kielellä?
Helsingin yliopiston arabian kielen ja islamin tutkimuksen professori , filosofian tohtori Jaakko Hämeen-Anttila on Suomen johtava islamintuntija, jolla on syvällinen arabikulttuurien tuntemus. Hän on julkaissut useita tietokirjoja Lähi-Idän kultuureista ja niiden historiasta. Professori Hämeen-Anttila on käsitellyt  alla olevissa teoksissaan mm. seuraavia teemoja: uskontoa, kirjallisuutta ja runoutta sekä rakkauttaja erotiikkaa.

 Uskonto: 
 Islamin käsikirja, Otava, 2004.
 Johdatus Koraaniin, Gaudeamus, 1997.

 Konfliktien historia: 
 Islamin miekka, Otava, 2012. Teoksessa kuvataan  Mekan valloitusta, profeetta Muhammadin kuolemaa v. 632 ja Arabian niemimaan yhdistymistä löyhäksi valtioliitoksi. Teos yltää arabimaiden kevääseen asti. Aikakaari on pitkä 600-luvulta vuoteen 2012.

Kirjallisuus ja runous:
Reunamerkintöjä : esseitä ja käännöksiä Lähi-idän kirjallisuudesta, Helsinki, 1997. 
Runoja elämän tarpeettomuudesta / Abul-Alâ' al-Ma'arri, Basam Books, 2006. 
Runoja kaduilta ja kapakoista / Abú Nuwás, Basam Books, 2004. 
Todellisuuden maailmat : runoja ja proosaa islamin mystikoilta, Basam Books, 2002.
Valkoisen kaupungin viisas mulla : arabialaisia kertomuksia mulla Nasraddinista, Basam books, 1996.

Rakkaus ja erotiikka: 
Tuhannen ja yhden yön erotiikka. Otava, 2011. Teos kertoo itämaiden erotiikasta, naisen asemasta ja parisuhteesta.
Jaakko Hämeen-Anttilan teosten lähdeluetteloista löytyy sekä arabian- että englanninkielisiä teoksia. Lisää Hämeen-Anttilan kirjoittamia  teoksia voi etsiä eri tietokannoista esim. http://melinda.kansalliskirjasto.fi/F/?func=find-b-0&con;_lng=fin&local;_base=fin01_opac ja 
http://www.helmet.fi/fi-FI/Kirjastot_ja_palvelut
