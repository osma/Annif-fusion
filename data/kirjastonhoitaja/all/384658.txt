Mistä löydän ammattimaisia arvioita yritysten kotisivujen sisällöstä?
Olen seilannut läpi nettihetteikköä ja lopputuloksena on kipeä pää ja sekavan runsas joukko
mitä erilaisempia ilmeisesti alan harrastajien kannanottoja!
Hämeenlinnan kaupunginkirjaston Makupalat-linkkeihin on koottu kattava kokoelma html-tyylioppaita. Löydät ne osoitteesta: http://www.htk.fi/kirjasto/kotisiv1.htm#tyyli

Suosittelen myös kirjaa : Vasquez-Peterson, Anne-Rae:Opeta itsellesi Web Design (1997), sekä artikkelia Jussila, Markku: Hätäinen hype paistaa www-palveluista. Julkaisussa Tietoverkko : riippumaton tiedonsiirron ammattilehti. - Helsinki : Talentum. ISSN 0788-6381. 1998 : 4, s. 42-44´

Verkosta löytyi:

Taideteollisen korkeakoulun koulutuskeskuksen Mediastudion sivuilta löytyy Samu Mielosen ja Kari A. Hintikan tutkimus: Web-palveluiden käytettävyys ja tuotanto
http://www.uiah.fi/mediastudio/tutkimus.html Tutkimusta varten haastateltiin kolmen web-palvelun (Helsingin Sanomien Verkkoliite, Virtahepo ja Tilastokeskus) tuotantoryhmiä ja arvioitiin näiden rakentamien palveluiden käytettävyyttä. Tutkimusmenetelminä käytettiin  lomakekyselyä, haastatteluja
sekä asiantuntija- ja heuristista arviointia.

Tässä artikkelissa on myös laaja linkkilista, josta voisi olla hyötyä. 
