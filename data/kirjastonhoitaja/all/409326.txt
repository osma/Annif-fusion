Halusin tietoa Josafatin kallioiden nimen historiasta. Toinen asia jota erikseen kysyin oli sukunimeni suojaus. Olen sukuni vanhin.
Josafatin kalliot sijaitsevat Kallion kaupunginosassa Helsingissä. Etsin tietoja ensin internetistä Googlella, mutta en valitettavasti löytänyt sellaisia sivustoja, joissa olisi kerrottu nimen historiasta. Ryhdyin siis etsimään tietoja kirjastotietokannoistamme. Josafatin kallioista en löytänyt kirjallisuusviitteitä, joten päätin etsiä Kallion historiaa käsitteleviä teoksia.

Helmet-tietokannastamme http://www.helmet.fi löysin seuraavia teoksia:

Väripostikortteja Kalliosta : kuvia vuosisadan takaa / toimittaneet Juha Koskinen ja Hannu Routio.
Helsinki: Kallio-seura, 2004.

Kaduilla Kallion : historiallinen kaupunkikierros Kalliossa 8.5.-9.5.2001. 
Helsinki: Helsingin kaupungin kulttuuriasiainkeskus, 2001.

Kotikaduilla : kaupunkilaiselämää 1970-luvun Helsingissä / toimittanut Maria Koskijoki.
Helsinki : Helsingin kaupungin tietokeskus, Edita, 1997.

Herrasväen ja työläisten kaupunki / Kaija Nenonen, Kirsti Toppari.
Helsinki: Helsingin sanomat, 1983.

Etsin myös Aleksi-tietokannasta lehtiartikkeleita, joissa kerrotaan Josafatin kallioista ja löysin seuraavat viitteet:

Lamberg, Seija: Kaksi kalliota.
Suomen kuvalehti, 1991 ; (75) ; 19 ; 32.

Hartzell, Ritva: Josafatin puistoliikkeen 20 vuotta.
Arkkitehti, 1991 ; (88) ; 3 ; 35-36.

Hemgård, Gretel: Josafatin puisto, Alppila, Helsinki = Josafat park.
Arkkitehti, 1991 ; (88) ; 3 ; 32-34.

Sukunimen suojauksesta löysin Helmet-tietokannasta seuraavanlaisen julkaisun:

Sukunimiopas ; Suojatut sukunimet / päätoimittaja: Timo Hanhivaara.
Helsinki : Suomalaisuuden liitto, 1994

Lisätietoja sukunimien suojauksesta kannattaa kysyä myös maistraatista, ks. http://www.maistraatti.fi/ .
