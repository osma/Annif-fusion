Pääkaupunkiseudun kirjastojen käyttäjät pääsevät nykyisin Naxos-äänitetietokantaan. Kuinkahan paljon maan muissa kaupunginkirjastoissa on käyttöoikeuksia Naxokseen? Mietin mahdollisuutta viitata Naxoksesta saataviin äänitteisiin koulutustilaisuudessa, johon osallistuu väkeä eri puolilta maata, ja siksi tiedustelisin, voiko olettaa, että Naxokseen pääsevät eri puolella Suomea asuvat ihmiset.
Googletus hakusanoilla "naxos musiikkikirjastot" antaa tulokseksi listan Suomen kirjastoista tai kirjastoverkoista, jotka tarjoavat asiakkailleen Naxos-musiikkikirjaston käyttöoikeuden.

Luettelon mukaan pääkaupunkiseudun Helmet-kirjastojen lisäksi ainakin Päijät-Hämeen, Ylä-Savon ja Lounan kirjastoverkot sekä Lukas-, Lukki-, Piki- ja Vaski-kirjastot tarjoavat asiakkailleen pääsyn Naxos Music Libraryn musiikkitietokantaan.
