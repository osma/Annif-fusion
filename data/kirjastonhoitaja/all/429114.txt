Haluaisin lukea uudelleen kirjan, joka kertoo Siperian radan varrella olevasta asemapaikasta. Siellä tapahtuu jotain vain silloin, kun juna tulee idästä ja menee länteen tai päinvastoin. Kerran kiimainen kameli karkaa paikkaan, jossa oli esi-isien hautausmaa, ja myöhemmin sinne oli rakennettu jokin avaruus/ydintutkimusasema. En muista kirjan nimeä, ja vaikka olen melko varma, että se on Aitmatovia, en löydä sitä  Ellei se ole jossain novellikokoelmassa?
Välitin kysymyksesi eteenpäin, valtakunnalliselle kirjastoammattilaisten sähköpostilistalle, josta ehdotettiin Tsingiz Aitmatovin teosta Eikä päivä pääty. Kollegan mukaan teoksesta löytyy myös hautausmaan paikalle rakennettu kosmodromi. 

Kyseistä teosta näyttäisi olevan myös Kokemäen kaupunginkirjastossa, saatavuustiedot voit tarkistaa Satakirjastojen yhteistä aineistotietokannasta: http://www.satakirjastot.fi/
