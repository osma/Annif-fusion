Onko mitään arvoa 10-pennisellä vuodelta 1865, jossa ripustusrengas (ollut ilmeisesti riipuksena)?

Kysyjällä myös olympiaraha 500 mk vuodelta 1952.
Kirjassa Suomen rahat arviohintoineen 2008 - keräilijän opas (Suomen numismaattinen yhdistys) muistutetaan, että kuntoluokituksella on suuri merkitys rahan keräilyhintaan. Hintaan vaikuttaa myös se, minkä verran kyseistä rahaa on saatavilla. Suomessa kuntoluokituksessa käytetään vanhaan skandinaaviseen järjestelmään perustuvaa luokittelua (0, 01, 1+, 1, 1?, 2 jossa 0= virheetön ja 2=huomattavan kulunut), sekä uudempaa järjestelmää (10, 9,8 jne.) joka on käytössä erityisesti pääkaupunkiseudun ulkopuolella.

Opas arvioi vuoden 1865 10-pennisen arvoksi kunnosta riippuen 2-400 euroa. Virheettömän kolikon hintaa opas ei määrittele, koska se on harvinainen. Vuoden 1952 olympiarahan arvoksi opas arvioi kunnosta riippuen 15-45 euroa. Huonokuntoisen olympiarahan opas jättää arvioimatta rahan tavallisuuden vuoksi.

Lisätietoa rahojen arvosta voit kysellä alan harrastajilta seuraavilta sivustoilta:
Kolikot.com #link::b81017c0-0966-4927-b0e2-626ecd5e4e63::http://www.kolikot.com/::linkend#
Pohjois-Karjalan numismaatikot http://www.pk-numismaatikot.fi/etusivu/etusivu.shtml
Suomen numismaattinen yhdistys #link::be17183b-4643-49eb-86c0-d1b145f3749e::http://www.snynumis.fi/::linkend#
