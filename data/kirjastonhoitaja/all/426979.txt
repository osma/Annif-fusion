Isoäitini jäämistöstä olen löytänyt kolme hyvin tummanpuhuvaa kehystämätöntä ölymaalausta savusaunasta. Signeeraus on N.Suojoki ja vuosiluvut 1947 ja 1948. Nyt sitten googlasin ja löysinkin mielenkiintoista tietoa. Onko niillä mitään arvoa ja kannattaisiko ne kehystää? En ole mitannut kokoa, mutta aika pieniähän ne ovat
Itseoppineesta taiteilijasta Niilo Suojoesta ((1.1.1908 - 14.11.1969) ja hänen taiteestaan on kysytty pari kertaa aiemminkin. Tietoa taiteilijasta ja hänen töittensä myyntiarvon arvioinnista löytyy alla olevien linkkien kautta:

http://www2.kirjastot.fi/kysy/arkistohaku/kysymys/?ID=c0a0301b-ec83-401b-b969-0fb8dbb3ecb3

http://www2.kirjastot.fi/kysy/arkistohaku/kysymys/?ID=e6ce794c-bfe6-417f-b2d6-0e77f61f95c5

Eri vuosien Taidepörssi-kirjojen mukaan Niilo Suojoelta on huutokaupattu yksi savusauna-aiheinen maalaus vuonna 1996.  Maalaus on signeerattu vuonna 1960.  Se on kooltaan 300 kertaa 400 mm. Myyntihinta oli vuonna 1996  900 markkaa ja euroina  151 euroa.
