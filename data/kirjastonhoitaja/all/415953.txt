Haluaisin tietää suomalaisesta lastenkirjailijasta Camilla Mickwitzistä tietoja. Milloin hänen Jason-kirjansa ovat ilmestyneet? Onko hänestä kirjoitettu johonkin kirjailija-hakuteokseen tietoja? onko hänen tuotannostaan tehty tutkimusta?
Camilla Mickwitzin (1937-1989) Jason-kirjat  ilmestyivät 1970-luvulla. Jason vuonna 1975 ensin piirroselokuvana. Camilla Mickwitz sai Rudolf Koivu -palkinnon vuonna 1984 ja Lastenkulttuurin valtionpalkinnon vuonna 1987.

Seuraavissa teoksissa käsitellään Camilla Mickwitzin tuotantoa:
Koivumäki, Riitta, Alle kouluikäisten kirjallisuudesta, kahden kuvakirjan analyysi, Kotimaisen kirjallisuuden laudaturtutkielma. Tampereen yliopisto (1981)
Suomalaisia lasten- ja nuortenkirjailijoita 3 ja 4 (1981 ja 1987)
Turkka-Mällinen, Riitta, Kuvan ja tekstin vastaavuus Camilla Mickwitzin kuvakirjassa Jason, Suomen kielen pro gradu -työ Jyväskylän yliopisto (1987) 
De översätts för barn, porträtt av sjutton utländska barnboksförfattare (1985) 
Mielikuvia, suomalaisia lastenkirjankuvittajia (1989
Helli ja hoivaa, lapsen arkea suomalaisessa kuvakirjassa, näyttelyluettelo (1990).
Jaskari, Ulla, Camilla Mickwitz 1937-1989, muistonäyttely (1991)
Finlands svenska litteraturhistoria. Andra delen, 1900-talet, uppslagsdel (2000)

Lisää julkaisuja voi etsiä Suomen Nuorisokirjallisuuden Instituutin Onnet kokoelmatietokannasta.
 

Lähteet
Suomen Nuorisokirjallisuuden Instituutti #link::13095aa4-e8ae-47ff-bac2-dea81f38e2a5::http://www.tampere.fi/kirjasto/sni/::linkend#
Otavan kirjallisuustieto, Otava 1990
www.helmet.fi
Linda yliopistojen yhteistietokanta, käytettävissä kirjastoissa.
