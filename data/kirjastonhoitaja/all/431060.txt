Etsin lapsena lukemaani kirjaa,  jonka nimeä en muista. Luin sitä joko 80-luvun lopussa, tai 90-luvun alkupuolella. Kirjassa oli tyttö ja poika taikametsässä. Kuvitus oli upea ja mieleenpainuva. Puut olivat elävän näköisiä. Tarinassa lasten piti seurata muistaakseni punaista nauhaa, joka oli kiinni puissa. Ja he tapasivat leijonan, joka oli saanut tikun käpäläänsä, ja auttoivat sitä.
Välitimme kysymyksesi eteenpäin, valtakunnalliselle kirjastoammattilaisten sähköpostilistalle. Ehkä joku kollega jossakin päin Suomea muistaisi! Ilmoitamme heti jos vain saamme sieltä vastauksen.

Vai muistaisikohan joku palstamme lukijoista?
