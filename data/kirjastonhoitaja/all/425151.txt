Haluaisin tietää, minkäsuuruisia rojalteja kustantajat yleensä maksavat hyvin myyvistä kirjoista ja mikä on kirjastokorvausten yleinen taso.
Taiteen keskustoimikunnan sivuilla  olevassa 6.5.2011 päivätyssä tiedotteessa http://www.taiteenkeskustoimikunta.fi/default.asp?WCI=wciFrame_workspace&strlanguage;_id=fi&strsub;_page=granted&strAction;=tkt&IntId;=0 kerrotaan mm., että kirjailijoiden ja kääntäjien kirjastoapurahalautakunta on myöntänyt 2 889 325 euroa kirjastoapurahoina (nk. kirjastokorvaus) ja -avustuksina yhteensä 908:lle kirjailijalle ja kääntäjälle. Yksittäiset apurahat ovat 500 - 14500 euron suuruisia. Tästä summasta on myönnetty apurahoina luovaa kirjallista työtä suorittaville kirjailijoille kaunokirjallisuuteen 2 082 000 euroa ja tietokirjallisuuteen 205 800 euroa. Kääntäjille vastaavat summat ovat 443 000 euroa ja 82 925 euroa. Avustuksina ahtaissa taloudellisissaoloissa eläville iäkkäille kirjailijoille ja kääntäjille on kaunokirjallisuuden osalta myönnetty 52 700 euroa. Avustuksina sairauden tai työkyvyttömyyden perusteella myönnettiin kaunokirjallisuuden puolella 22 200 euroa ja tietokirjailijoille 700 euroa.
Tietoa kirjastoapurahoista ja niiden hakemisesta on Taiteen keskustoimikunnan sivuilla  http://www.taiteenkeskustoimikunta.fi/default.asp?WCI=wciFrames&strlanguage;_id=fi
Kirjastoapurahoja koskevaan kysymykseen on vastattu myös aiemmin http://www2.kirjastot.fi/kysy/arkistohaku/kysymys/?ID=2c5821b9-1b1b-4644-95bf-9356bbf659c0 

Suomen Kirjailijaliitto ry:n sivuilla kerrotaan, että kustannussopimuksen tekijänpalkkio lasketaan kustantajan saamasta ns. nettohinnasta ja kirjailijan palkkioprosentin tulee olla vähintään 21 %. http://www.suomenkirjailijaliitto.fi/tekijanoikeus.asp
Suomen kuvalehden 27.9.2010 julkaiseman verkkoartikkelin mukaan ntamon uudessa mallissa kirjailijoille maksettava tekijänpalkkio on 25 prosenttia kustantajan nettohinnasta ja edustaa alan kärkitasoa. http://suomenkuvalehti.fi/blogit/kohtaamisia/ntamo-alensi-kirjojensa-hintoja-ja-nosti-tekijanpalkkiot-ennatystasolle Suomen kirjailijaliitosta puolestaankerrottiin, että on kuultu 26 prosentin tekijänpalkkioistakin, mutta varsinaista ylärajaa ei liene, vaan palkkiot ovat neuvottelukysymyksiä kustantajan ja kirjailijan välillä.
