Millainen koulupohja vaaditaan korkeakoulukirjastossa työskenteleviltä henkilöiltä.
Korkeakouluissa,kuten muissakin kirjastoissa, on kovin erilaisia tehtäviä ja ammattinimekkeitä ja niiden mukaan määräytyviä vaatimuksia. Ei ole yksiselitteistä vastausta esittämäänne kysymykseen. Tietoa täytyy hakea useammasta paikasta. Tässä muutamia vaihtoehtoja tiedon etsimiseen.

Kirjastolaki http://www.minedu.fi/opm/kulttuuri/kirjastot/hallinto/kirjastolaki.html ja -asetus määrittelevät lähinnä yleisten kirjastojen nimekkeiden vaatimukset. Kirjastolaki löytyy em. sivulta sekä Finlex-tietokannasta www.finlex.fi hakusanalla kirjastolaki (mm. aakkosellinen hakemisto).

Yliopistolaista sekä ammattikorkeakoululaista (351/2003) samasta tietokannasta voi hakea tietoa ao. laitosten henkilökunnalle asetetuista vaatimuksista.
Esimerkiksi Finlexistä voi hakea asetuksen
korkeakoulujen henkilöstön kelpoisuusvaatimuksista numerolla 309/1993 ja siihen liittyvää toista asetusta numerolla 463/1998. 
Lakiteksteistä löytyvät sisäänkirjoitettuna ne kohdat asetukset jne., mitä ao. laitosten henkilöstön suhteen noudatetaan. Tekstissä on linkitykset työsopimuslakeihin, lakeihin kunnallisista viranhaltijoista jne.

Kannattaa kysyä asiaa myös Akavan jäsenjärjestöltä Tieteentekijöiden liitosta - suuri osa korkeakoulu-ja yliopistokirjastojen henkilökunnasta kuuluu ao.liittoon. Heidän verkkosivuiltaan http://www.tieteentekijoidenliitto.fi  löytyy tarkempaa tietoa : kohdasta JULKAISUT JA OHJEET - KIRJASTOJEN TEHTÄVÄ- JA PALKKARAKENNE

