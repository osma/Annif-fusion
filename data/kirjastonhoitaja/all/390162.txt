Eroaako pääkaupunkiseudun(Helsinki, Espoo, Vantaa, Kauniainen) aineistohankinta jotenkin yleisestä? Hankkivatko nämä kirjastot aineistoa Kirjavälityksen Välitysuutiset- ja BTJ Kirjastopalvelun Kirjo-lehden kautta vaiko vain pelkästään alueen kirjakaupoista?  
Pääkaupunkiseudun kirjastot, Espoo, Helsinki, Kauniainen ja Vantaa, hoitavat aineistohankintansa itsenäisesti, joten sinun täytyy tiedustella aineistonvalintaperusteista joka kirjastosta erikseen. Espoon ja Helsingin Internet-sivuilla on kirjastojen aineistonvalinnan perusteet luettavissa. Kaikkiin neljään kirjastoon voi lähettää aineistonhankintatoivomuksen Internetin kautta. Yleisesti ottaen pääkaupunkiseudun kirjastoilla ei ole mitään poikkeavia rajoituksia aineiston hankinnassa. Eroa saattaa tosin olla esim. omakustanteiden hankinnassa, joita ei ainakaan Helsingin kaupunginkirjastoon yleensä oteta. Laitan oheen yhteystiedot eri kirjastojen hankintaosastoille sekä yllämainituille Internet-sivuille.

Espoo, aineistokeskus, puh. * 816 5011, aineistonvalintakriteerit, http://espoonkirjasto.wysiwyg.fi/aineiston_valintaperiaatteet.htm ,
hankintatoivomuslomake, http://espoonkirjasto.wysiwyg.fi/hankintalomake.htm .

Helsinki, hankinta- ja luettelointitoimiston sivut,  http://www.lib.hel.fi/hankinta   hankintaohjelma, http://www.lib.hel.fi/virkku/hankintaohjelma.htm , hankintatoivomukset, http://pandora.lib.hel.fi:6080/hs/solution/h38/q12.htm .

Kauniainen, hankintapolitiikasta voi kysyä kirjaston henkilökunnalta, esim. kirjastotoimen johtajalta, yhteystiedot, http://www.kauniainen.fi/kirjasto/henkilosto.htm , hankintaehdotukset voi jättää palautepostilaatikkoon, lib@edu.kauniainen.fi .

Vantaa, hankinta- ja luettelointitoimisto sijaitsee Tikkurilan kirjastossa, yhteystietoja voi kysellä vaikkapa aikuisten osastolta, p. p. 8392 2817, aineiston hankintaehdotukset, http://www.vantaa.fi/kirjasto/palaute/index.html .

