Meneekö autotalliosakkeesta leimavero? Paljonko se on? Pitääkö olla isännöitsijäntodistus vaikka ostaja asuu samassa talossa kuin myyjä?
Vuoden 1997 alusta voimaan tullut varainsiirtoverolaki korvasi leimaverolain kiinteistön ja arvopaperin luovutuksesta maksettavien leimaverojen osalta. Leimaveron sijasta osakkeen ostajan tulee siis nykyään maksaa varainsiirtoveroa.

Verohallinnon palvelunumerosta vastattiin, että autopaikkaosakkeesta tulee maksaa varainsiirtovero, jos autopaikkaosake ei kuulu asunto-osakkeeseen, eli jos siitä on oma osakekirja. Osakkeiden ja arvopapereiden varainsiirtovero on 2 % kauppahinnasta tai muun vastikkeen arvosta. Lisää tietoa varainsiirtoveron maksamisesta löytyy osoitteesta: http://www.vero.fi/fi-FI/Henkiloasiakkaat/Asunnon_osto/Varainsiirtoveron_maksaminen

Isännöitsijäntodistusta tarvitaan asunnon oston yhteydessä. Sen tarkoitus on antaa asunnon ostajalle tai vuokraajalle puolueetonta asiantuntijatietoa taloyhtiön korjaushistoriasta ja -suunnitelmista. Autotallin kohdalla asia kannattaa varmistaa isännöitsijältä.

Lähteet: Kiinteistöverotuksen käsikirja (2008)

http://www.finlex.fi/fi/laki/ajantasa/1996/19960931?search[type]=pika&search;[pika]=varainsiirtovero

http://www.isannointiliitto.fi/26325.aspx
