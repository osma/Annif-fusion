Teen kasvatustieteen proseminaarityötä aiheesta videon käyttö vieraan kielen opetuksessa (kyse on siis videonauhan käytöstä).
 Kysyisinkin, mitä materiaalia löytyisi aiheesta, esim. kielididaktista tai muuten videon opetuskäyttöön liittyvää materiaalia?
Turun kaupunginkirjaston kokoelmissa http://borzoi.kirja.turku.fi/Intro?formid=form1&sesid;=1001761405&ulang;=fin on useampia teoksia, jotka käsittelevät video-opetusta. Tässä voi mainita Raili Hildénin teoksen Videovinkkejä vieraiden kielten opiskelussa (1988), mutta on muita, jotka laajemmin kuvaavat videoavusteista opetusta tai uutta opetusteknologiaa.
Uudempaa tutkimusta edustaa esim. teos "Multimediamateriaalin tutkimuspohjaista arviointia ja suunnittelun suuntaviivoja" (2001), jossa lähinnä tarkastellaan interaktiivista oppimista. Perinteistä etäopetusta ja median mahdollisuuksia ja käyttöä opetuksessa selostetaan  myös teoksessa Pantzar: "Oppimisympäristöjä etsimässä" (1998).
Lehtiartikkeleita aiheesta löydät kotimaisesta lehtiartikkeliviitetietokanta Aleksista, joka on asiakkaiden käytössä useimmissa kirjastoissa. 


