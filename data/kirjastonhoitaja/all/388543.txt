Hei,

luin juuri Jon Krakauerin kirjan 
Erämaan armoille (951-0-25566-1) ja 
pidin kovasti, vaikkei aihe niin 
"kiva" ollutkaan. Kirja kertoi nuorukaisesta, joka hylkäsi kaiken ja yritti "kulkea omia teitään", eli jonkinlaisesta selviytymisestä ja henkisestä kasvamisesta. 
Nyt haluaisin lukea vastaavanlaisia kirjoja juuri tämmöisistä oman tien kulkijoista: elämäkertoja, matkakuvauksia ja kaunokirjallisuutta. En vain oikein tiedä miten hakisin tämmöistä kirjallisuutta ja voiko sitä edes hakea hakusanoilla. Voitteko te vinkata minulle "sopivia" kirjoja? 




Vastaavia kirjoja voisivat olla esimerkiksi:

Dick Bass - Frank Wells - Rick Ridgeway, Huippujen haaste
Jon Krakauer, Jäätäviin korkeuksiin 
Magnus Londen, Maan ääriin : kertomuksia Siperian matkoilta
Lawrence Millman, Kartan reunalla : matka pohjoisessa
Vasili Peskov, Taigan erakot 

Romaaneista kannattaa tutustua ainakin Luis Sepulvedan tuotantoon. Tutustumisen arvoisia lienevät myös Tommy Hellstenin Miesmatka ja Seppo Saraspään Pako elämään eli iloinen tarina kuolevasta miehestä.

Omaehtoisesa tiedonhaussa Krakauerin kirjaa vastaavia tieoksia löytynee todellakin varmimmin matkakertomusten ja elämäkertojen joukosta. Myös eräkirjallisuuteen kannattaa tutustua.
