Tarvitsisin tietoa lattiakuvista päättötyötä varten. Myös siihen liittyvästä symbolididaktiikasta ja 4-5 vuotiaan lapsen uskonnollisesta kehityksestä.
Lattiakuvat on uskonnonpedagoginen menetelmä, jossa Raamatun kertomukset liitetään osaksi lapsen tai aikuisen kokemusmaailmaa. Lattiakuvat-menetelmässä käytetään hyväksi kaikkia aisteja, liikettä, musiikkia, visuaalista ilmaisua ja kerrontaa. Menetelmä on peräisin Saksasta ja Suomeen se on ilmeisesti jalkautunut 2000-luvulla. Suomenkielistä kirjallisuutta aiheesta löytyi vain mainitsemasi Aulikki Mäkisen Lattiakuvat –kirja, jonka Lasten Keskus on julkaissut tänä vuonna (2007).

Symbolididaktiikasta ja 4-5-vuotiaiden lasten uskonnollisesta kehityksestä saat tietoa esimerkiksi seuraavista lähteistä:
Kaikille tilaa riittää: päivähoidon uskontokasvatus. Toimittanut Seija Saarinen. Lasten Keskus 2002.
Lapsityön käsikirja. Toimittaneet Leena Heinonen, Juha Luodeslampi ja Leena Salmensaari. Kirjapaja 2004.

4-5-vuotiaiden lasten uskonnollisesta kehityksestä kerrotaan vielä esimerkiksi seuraavissa lähdeteoksissa:
Ahteenmäki-Pelkonen, Leena: Päivähoidon uskontokasvatus. Kirjayhtymä oy 1993.
Berryman, Jerome W.: Suuri leikki, Käsikirja Godly play –menetelmään. LK-kirjat 2004. (samalta tekijältä ilmestynyt myös Ohjaajan oppaat Vanhan testamentin ja Uuden testamentin kertomuksiin)
Keskitalo, Marja: 4-6 vuotiaan uskonnollinen ajattelu ja jumalakuva. Helsingin yliopisto, teologisen tiedekunnan tutkielma 1987.
Kinnunen, Saara: Luottamustehtävä, koti lapsen hengellisen kasvun tukijana. Gummerus 1996.
Kohti leikkivää kirkkoa. Toimittanut Kalevi Virtanen. Lasten keskus 2005.

Lisää lähteitä lasten uskonnollisesta kehityksestä voit kysyä lähimmän kirjastosi neuvonnasta tai käyttää itse kirjastossa esimerkiksi Linda-nimistä Suomen yliopistojen tietokantaa, josta löytyy monia lähdeteosviitteitä aiheesta. Lähteitä voit kaukolainata lähikirjastoosi.
