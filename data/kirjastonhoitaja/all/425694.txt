Miten löytäisin kirjaston tietokannasta aikakauslehtien ja Helsingin Sanomien artikkeleita asiasanahaulla? Haluaisin löytää tietoa blogimarkkinoinnista, joten asiasanoja voisivat olla: bloggaus, blogit, blogi, blogimarkkinointi, bloggaaminen, verkkopäiväkirja, nettipäiväkirja jne. Kokeilin monia eri hakukriteerejä, mutta en koskaan saanut yhtään osumaa. Voiko teidän tietokannasta siis edes hakea mahdollisia blogeista kirjoitettuja artikkeleita, kun ei tiedä julkaisuvuotta tai julkaisevaa tahoa ts. lehden nimeä. Olisin kiinnostunut artikkeleista vuosilta 2009-2011.
HelMet-tietokannasta ei valitettavasti pysty etsimään lehtiartikkeleita, koska lehtien sisältöä ei asiasanoiteta.

Lehtiartikkeleita pystyy kuitenkin etsimään kotimaisten artikkelien viitetietokanta Artosta https://arto.linneanet.fi/vwebv/searchBasic?sk=fi_FI. Myös artikkeliviitetietokanta Aleksista löytyy tietoa kotimaisten aikakaus- ja sanomalehtien sisällöstä. Aleksi on käytettävissä kirjastoissa.

Vantaan kaupunginkirjaston tiedonlähteet-sivulta http://kirjasto.vantaa.fi/tiedonlahteet/index.php?page=4 löytyy luettelo erilaisista hyödyllisistä artikkeli- ja lehtitietokannoista.
