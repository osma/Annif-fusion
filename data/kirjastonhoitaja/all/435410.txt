Haluaisin aloittaa uuden kirjasarjan lukemisen. Olen kohta 2003 vuonna syntynyt tyttö jota kiinnostavat manga, tietokirjat, eläinkirjat, fantasia ja tietysti hauskat kirjat.

Olen lukenut/lukemassa sarjoja: Harry Potter, Tokyo MewMew, Daa! Daa! Daa!, Jesse, Klara, Ella ja kaverit, Risto Räppääjä, Narnia sekä pari muuta kirjasarjaa, joiden nimiä en muista.

Lisäksi kysyn mikä olisi kirjasto, jossa olisi eniten Mangakirjoja :).
Tässä joitakin kirjasarjoja, joista voisit pitää. Kaikkia näitä kirjoja saa lainaan kirjastosta.

- Matka alkaa, Iso Karhujärvi, Savuvuori (Etsijät-sarja) / Erin Hunter
- Sysimetsä, Maanalainen Sysimetsä (Sysimetsän kronikat -sarja / Colin Meloy
- Noidan veli, Tietäjän lapsuus, Taikuuden taakka, Kohtalon koukkuja (Chrestomancin maailmat -sarja) / Diana Wynne Jones 
- Kultainen kompassi,Salaperäinen veitsi, Maaginen kaukoputki,  (Universumien tomu -sarja /  Philip Pullman
-  Tulikärpäset, FC Tytsyt, Kasi kentälle!,  Pusu ja pokaali,   Huippuvalmentaja (Futistyttö-sarja) / Anneli Kanto 
- Tuliterä, Tiera, Louhi (Sammon vartijat -sarja) / Timo Parvela
- Pikku vampyyri -sarja / Sommer-Bodenburg, Angela 

Sivupiiri.fi-sivustolta saa myös kirjavinkkejä. Voit valita Kirjavinkit-linkeistä itseäsi kiinnostavan aiheen. Vinkkejä löytyy vaikkapa fantasia-, huumori- tai eläinaiheisista kirjoista.

http://www.sivupiiri.fi/kirjavinkit 

Eniten mangakirjoja pääkaupunkiseudun Helmet-kirjastoista on Espoon Sellon kirjastossa: http://www.helmet.fi/fi-FI
