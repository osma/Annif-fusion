Hei! Tarvitsen monipuolista tietoa Espanjasta. Onko Espanjassa esimerkiksi paljon järviä ja miten ne sijoittuvat kartalle? Minkälaista maankäyttöä Espanjassa esiintyy (metsäalueet,maatalousalueet,joutomaat jne) ? Lisäksi millä litosfäärilaatalla Espanja sijaitsee ja onko sijainnista haittaa (maanjäristyket,tulivuoret)? Minkälaisia tuulia ja sateita Espanjan yli liikkuu ja onko olemassa erilaisia "ilmastokausia" (kuivuus,sadekausi)? 
Mitä luonnonvaroja Espanjassa esiintyy (kaivannaiset) ja millä alueilla? Onko lisäksi muita energianlähteitä? Löytyykö Espanjasta lisäksi teollisuusalueita ja mitkä ovat tärkeitä vienti-ja tuontituotteita?
Tässäpä on pähkinää purtavaksi! Uskon, että kirjastonhoitaja löytää vastaukset näihin kysymyksiin,joihin en itse ole löytänyt vastausta. :)
Espanjan maaperästä on kyselty meiltä ennenkin, vastauksen voit lukea täältä: http://www2.kirjastot.fi/kysy/arkistohaku/kysymys/?ID=819a7bf0-fd86-4c4a-9915-b44d96a1268a

Metsiä Espanjassa kasvaa lähinnä vain pohjoisilla vuoristoseuduilla. Yleisesti Espanjassa vallitsee Välimeren ilmastotyyppi, jota suurimmaksi osaksi vuotta leudontavat Atlantin suunnalta puhaltavat länsituulet. Toisinaan Espanjan yli puhaltavat myös Afrikan Saharasta puhaltavat tuulet, jotka tuovat tullessaan lämmintä ja kuivaa ilmaa. Monet vuoristot lisäksi tekevät paikallisesti ilmastosta hyvin vaihtelevan. Espanja voidaankin karkeasti jakaa kolmeen ilmastovyöhykkeeseen: Pohjoisessa (Galiciasta Pyreneiden länsiosaan) vallitsee kostea meri-ilmasto, keskiosissa (joka käsittää koko mesetan, sekä Guadalquivirin ja Ebron jokilaaksot) vallitsee tyypillinen manner-ilmasto ja itä- ja etelärannikolla on välimerellinen ilmasto kuumine kesineen ja leutoine talvineen. 

Espanjan tärkeimpiä vientituotteita ovat autot, koneet, öljynjalostus- sekä rauta- ja terästeollisuuden tuotteet, oliiviöljy, viini, hedelmät, kemikaalit ja tekstiilit. Kaivannaistuotteita ovat muun muassa elohopea, lyijy, volframi, kivihiili ja sinkki. Espanjan rautamalmivarannot ovat ehtymässä.

Yksityiskohtaisempia vastauksia laajoihin kysymyksiisi löydät esimerkiksi seuraavista lähteistä: 

Facta Tietopalvelu (Wsoyn Online Tietosanakirja)
 - voit lukea tätä kirjastoissa
Kari, Risto: Maailman valtiot (Tammi, 2004)
Maailma tänään 10: Espanja ja Portugali (Tieteen kuvalehden kirjasto, 1998)
http://en.wikipedia.org/wiki/Spain
http://fi.wikipedia.org/wiki/Espanja 

Teosten saatavuustiedot voit tarkistaa pääkaupunkiseudun Helmet -aineistotietokannasta: http://www.helmet.fi/
