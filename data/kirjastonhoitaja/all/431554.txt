etsin peli-aiheisia kirjoja alle 15-vuotiaille lukijoille. Peleillä tarkoitan siis nykypäivän tietokone- ja konsolipelejä mutta ei haittaisi vaikka mukaan eksyisi muutama lauta- ja korttipelejä sisältävä kirja. Ja siis mielellään juuri kaunokirjallisuutta eikä niinkään tietokirjoja

Kiitos jo etukäteen
Tässä nuortenkirjallisuutta aiheesta tietokonepelaaminen:
Cline, Ernest: Ready player one. Gummerus 2012.
- Kertoo 17-vuotiaasta, joka pelaa avoimessa virtuaalitodellisuudessa, jonka rikas pelisuunnittelija on luonut.
Karu, Harri: Platoland.com. MinuKirjani.com 2008.
- Yläkouluikäinen poika pelaa tietokonepeliä, jossa hän kuolee. Todellisuudessa hän joutuu onnettomuuteen ja koomaan. Tyttöystävä ryhtyy pelastamaan poikaa.
Mäki, Harri István: Prahan vaahtohirviöt. Pieni Karhu, 2012.
- (Varhais)nuortenkirja, jossa pelien maailma on läsnä.
Nopola, Sinikka: Risto Räppääjä ja villi kone. Tammi 2006.
- Pelaamisesta, riippuvuudesta ym.
Ranivaara, Jorma: Pelurit. WSOY 1989.
Novellikokoelma, jonka niminovellissa pojat pelaavat tietokonepelejä.
Urquhart, Emma: Lohikäärmeenkesyttäjät :  kun todellisuus muuttuu virtuaaliseksi. Buster 2007.
- Päähenkilönä tyttö, jonka pelimaailma imaisee mukaansa.

Warcraft-tietokonepeliin perustuvia sarjakuvakirjoja: trilogia, kirjoittaja Richard A. Knaak
- Lohikäärmeen jäljillä. Egmont 2006.
- Jäiset varjot. Egmont 2006.
- Aavemaat. Egmont 2007.

Shakkiin liittyviä romaaneja löytyy jonkin verran: 
Stout, Rex: Viimeinen siirto. WSOY 1995.
- Nero Wolfe -salapoliisiromaani, jossa shakkipelillä on tärkeä rooli.
Föhr, Robert: Šakkiautomaatti. WSOY 2006.
- Historiallinen romaani shakkiautomaatista, joka oli huijausta. Sen sisällä olikin kääpiö.
Neville, Katherine: Kahdeksan. Bazar 2010.
Neville, Katherine: Tuli. Bazar 2011.
- Nuorten jännityskirjoja mystisestä vanhasta shakkipelilaudasta.
