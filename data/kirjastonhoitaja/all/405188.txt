Onko kirjastojen lainavalikoimissa ns. Punaista laulukirjaa, mikä sisältää rippikoululauluja? Tilkkutäkki nimisellä cd-levyllä on näitä lauluja. Voisin noutaa kirjan mistä Helsingin kirjastosta vain, jos sellainen löytyisi vapaana. Tarvitsisin sen 16.8. mennessä. Olen menossa naimisiin 2.9. ja tarvitsisin kappaleiden sanoja häihini.
HelMetistä löytyy ainakin Maria Laakson ja Pekka Nymanin toimittama Nuoren seurakunnan veisukirja, joka sisältää samoja lauluja kuin mainitsemasi Tilkkutäkki-levy.

Laulukirjasta on olemassa useita painoksia, joista uusin on vuodelta 2005. Sen saatavuuden voit tarkastaa täältä:

http://www.helmet.fi/search*fin/
