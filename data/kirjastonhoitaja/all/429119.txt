Hei! Muistelen tätini joskus puhuneen (ehkä n. 10 vuotta sitten) kirjasta, josta mahdollisesti oli artikkeli jossakin naisten lehdessä. Kirja kertoi naisesta, jolla oli ollut suhde veljensä kanssa nuoruudessa. Ilmeisesti tämä teos oli herättänyt jonkinlaista kohua aikoinaan, koska kyseessä oli tositarina. En yhtään tiedä, mikä mahtaisi olla kirjailijan nimi tai kirjan nimi. Löytyisikö tästä jotakin tietoa?
Voisiko kyseessä olla Veera Lahtisen teos "Ja tästä ei sitten puhuta"? Kirja on julkaistu vuonna 2001 ja sen kustantaja Like kuvailee kirjaa sanalla tosikertomus.
