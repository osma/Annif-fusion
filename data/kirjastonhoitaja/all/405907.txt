Tarvitsisin tietoa 1850-luvun pukeutumisesta Suomessa, eritoten porvariston osalta.
Kysy kirjastonhoitajalta -palvelun arkistosta löytyy pukeutumiseen liittyviä kysymyksiä ja vastauksia. Niistä voi ottaa hakuvihjeitä. Osoite:

www.kirjastot.fi > Kysy kirjastonhoitajalta > Vastausten arkisto > P > pukeutuminen > klikkaa sanaa ja lue vastauksia.

Kirjastojen internet-sivuilla kohdassa Tiedonhaku kannattaa tehdä hakuja esim. seuraavilla asiasanoilla ja niiden yhdistelmillä: muoti--historia, pukeutuminen--historia, vaatteet--historia, vaatteet--historia--suomi, vaatteet--historia--1800-luku.

Kirjastoluokituksen mukaan voi myös tehdä tiedonhakuja ja näihin kohtiin kannattaa kävellä myös omassa kirjastossa. Pukeutumisen historiaa on mm. näissä YKL-luokissa: 
90.21 Muoti ja muodin historia sekä 
49.2 Suomen ja suomalais-ugrilaisten kansojen kansatiede.
91 Maailman historia. Euroopan historia
Suomen historia 92 (Hakuteoksissa saattaa olla aikakautta kuvaavia pukuja.)

Esimerkkikirjoja:

90.21 Hansen: Muotipuku kautta aikojen
90.21 Kopisto: Puku Suomessa 1750-1900
90.21 Utrio: Bella Donna, kaunis nainen kautta aikojen
90.21 Utrio: Rusoposkia, huulten purppuraa ...
91 Utrio: Familia -sarja sekä Utrion perheen historiaa käsittelevät muut kirjat
92 Suomen historia, osa Kansallisen heräämisen aika (Weilin & Göös)
