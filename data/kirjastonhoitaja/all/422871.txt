Olen tekemässä mokumentti aiheesta naispedofilia ja kysyisin onko aiheesta minkäänlaista lähdemateriaalia. Olisi todella paljon apua jos saisin kyseiseen aiheeseen lähdemateriaalia niin käsikirjoitus etenisi, muutenkin kuin artikkeleiden kautta. Mutta jos löytyy myös artikkeleita aiheesta niin nekin käyvät todella hyvin.

Kiitos!

Ps. Olisin myös kiinnostunut valaisusta ja näyttämövalaisusta, joten toivoisin jos myös kyseiseen aiheeseen olisi jotain auttavaa materiaalia.
Porin kaupunginkirjastosta löytyy seuraavat kirjat, jotka käsittelevät lasten seksuaalista hyväksikäyttöä ja pedofiliaa: Kauppinen, Sari: Lasten seksuaalinen hyväksikäyttö; Kriittisiä näkökulmia lapsen seksuaalisen hyväksikäytön selvittelyyn; Lapsen seksuaalisen hyväksikäytön ja pahoinpitelyn selvittäminen; Molander, Helena: Lapsen suojeleminen pedofilialta; Saarinen, Seidi: Miten suojelen lasta hyväksikäytöltä. Itä-Suomen yliopiston kirjastosta on lainattavissa teos Motz, Anna: The psychology of female violence, jossa on artikkeli Women who sexually and physically abuse children. Lehtiartikkeleita löytyi yksi: Myös naiset syyllistyvät hyväksikäyttöön, lehdessä Mielenterveys 1992 numero 4. Lehti on myös Porin kaupunginkirjastossa.
Valaisua käsittelevää kirjallisuutta meillä ei juuri ole. Ainoa kirja, jossa aihetta käsitellään on Pekka Korvenojan TV-kameratyön perusteet, jossa on artikkeli Valaisun perusteet. Muista Suomen kirjastoista on lainattavissa mm. seuraavia kirjoja, joissa on tietoa aiheesta: Fraser, Neil: Stage lightning design; Reid, Francis: The stage lightning handbook; Shelley, Steven Louis: A practical guide to stage lightning sekä Pilbrow, Richard: Stage lightning design. Kaukolainan hinta on Porin kaupunginkirjastossa 4 euroa.
