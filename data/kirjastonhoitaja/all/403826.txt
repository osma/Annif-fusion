Etsin tietoa Jugendtyylistä huonekaluissa, intarsiasta, shellakan historiasta ja loimukoivusta materiaalina.
Jugentyylistä löydät aineistoa hakemalla vapaa-sanakentässä sanalla "jugend" jonka voit myös yhdistää "ja" -sanalla sanaan "huonekalu". Mukana on sekä suomen- että englanninkielisiä kirjoja, joihin kannattaa tutustua itse. Intarsiasta löytyy samoin hakemalla yksinkertaisesti sanalla "intarsia". Voit kokeilla myös hakusanoja "puutyöt", "puuntyöstö". Loimukoivusta voit etsiä tietoa yleisistä puulajeja tai koivua käsittelevistä kirjoista. Näitä löytyy esimerkiksi hakusanoilla "koivu" ja "puulajit". Esimerkiksi luokista 57.11 ja 64.11 löytyy puuaiheisia kirjoja. Osoitteessa http://www.uiah.fi/virtu/materiaalit/puuteknologia/ on Taideteollisen korkeakoulun puuteknologiaa käsittelevä sivusto, jonka lähdeluetteloon kannattaa tutustua. Sellakasta kannattaa etsiä tietoa esimerkiksi Googlella. Englanniksi termi on shellac. Tässä muutama linkki, joissa on myös sellakan historiaa:
http://antiquerestorers.com/Articles/jeff/shellac.htm
http://en.wikipedia.org/wiki/Shellac
Myös esimerkiksi Erkki Lempisen kirjassa "Puusepän taito" (1953) s. 269 on lyhyt kuvaus sellakasta. Voit kokeilla myös hakusanaa "lakkaus".
