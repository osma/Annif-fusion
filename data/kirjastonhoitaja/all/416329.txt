Hei!

Olen aloittamassa opinnäytetyön tekemistä ja aiheeni liittyisi sairaala vaatetuksiin. Olen yrittänyt hakea eri hakusanoilla ainakin helmetin-sivuilta tietoa mutta tuloksetta. Tarkoitus olisi siis saada tietoa esim. lääkärin, sairaanhoitajan ja kirurgin vaatetuksen historiasta ja kehityksestä sekä nykypäivän pukeutumisesta sairaaloissa. Kuvat olisivat vain plussaa! 
Olisi todella hienoa jos saisitte selville, onko näistä aiheista olemassa mitään kirjallisuutta saatavilla..
Oletan, että kysymys on Suomen terveydenhuoltohenkilöstön vaatetuksen historiasta. Medic-tietokannasta löytyi seuraavanlaisia lehtiartikkeleja: 

Haltia, M; Herzen, A von 
"Aateet on mun vaatteet" : kuvadokumentteja Suomen lääkäreiden ja sairaanhoitajien asuista 1600 - 1900 -luvuilta (lehdessä Duodecim 1996 vol. 112 no.23 s. 2283-2300) Saatavilla Tikkurilan kirjastosta.

Sarén, S
Uusia ideoita laitosvaatetukseen : asennemuutosta kaivataan
lehdessä Sairaala  1999  vol. 61  no. 8  s. 24-27 

Pylvänäinen, I
Terveydenhuoltohenkilöstön työpuvun uusi malli
Sairaala  1985  vol. 48  no. 1  s. 21-23 

Pitko, S
Työvaate lähin työympäristö
Sairaanhoitaja - Sjuksköterskan  1979  vol. 55  no. 16  s. 14-5

Sairaala ja Sairaanhoitaja - Sjuksköterskan -lehtien vanhoja numeroita voi käydä katsomassa ainakin Terveystieteiden keskuskirjastossa, Haartmaninkatu 4.

HelMetistä ei varsinaisesti löydy kirjallisuutta aiheesta muuten kuin sitä sivuten, ainakin kuvamateriaalia. Tässä kuitenkin joitakin, joita voi halutessaan tutkia:

Sairaalatekstiilit = Hospital textiles.   Helsinki : Suomen standardisoimisliitto,  1997 (Kirjassa myös työvaatteista.)

SAIRAANHOITAJAN TYÖN HISTORIA.
1945.

Tuusvuori, Jarkko S.
Hyviin käsiin : leikkaushoitajan tie vanhasta uuteen 
perioperatiivisuuteen

Sorvettula, Maija  
Johdatus suomalaisen hoitotyön historiaan  
Suomen sairaanhoitajaliitto,  1998.

Terveydenhuollon historia  [Helsinki] : Sairaanhoitajien koulutussäätiö,  1992.

Myös Google kuvahaku voi olla avuksi esim. sanoilla sairaanhoitaja, lääkärit, kirurgit.
