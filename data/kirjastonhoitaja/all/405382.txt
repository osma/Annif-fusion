Olen kiinnostunut 4H-liiton historiasta ja erityisesti sen sijoittumisesta laajempaan yhteiskunnalliseen kontekstiin. Mitä kirjavinkkejä tai hakusanoja tähän löytyisi?
PIKI-verkkokirjastomme (kattaa Pirkanmaalta Tampereen lisäksi 21 muuta kunnan- tai kaupunginkirjastoa)kokoelmista löytyy todellakin lähinnä paikallisyhditysten historiikkejä sekä 2 valtakunnallisen liiton historiaa. Laitan nämä kaksi historiikkia tähän vielä vaikkakin ne saattavat Teillä jo olla.

1.
TEEMME tulevaisuutta : 75 vuotta 4H-nuorisotyötä 1928-2003 
Suomen 4H-liitto 
[Helsinki] : Suomen 4H-liitto, 2003 (Forssa : Forssan kirjap.) 98 s. : kuv. ; 22 cm
ISBN 952-9868-19-7 (nid.) 

2.
TYÖN ja taidon tiellä : 50 vuotta 4H-toimintaa / toimitustyö: V.J. Palosuo, Pentti Lindsberg, Laura-Leena Happonen ; tilasto-osan piirrokset: Liisa Kontturi ; haastattelut: Erkki Kujala ... [et al.] 
[Helsinki] : [Suomen 4H-liitto], 1978
192 s. : kuv. ; 26 cm 
ISBN 951-99173-9-X (sid.) 

Suomen Kansallisbibliografiasta (vapaasti verkon välityksellä käytettävä luettelo Suomessa painetuista tai muuten valmistetuista kirjoista) löytyy 25 viitettä asiasanalla 4H-kerhot ja käyttämällä palvelun sanahakua ja katkaisemalla hakusana 4H? viitteitä tulee jo 125, jolloin joukossa myös ruotsinkielistä aineistoa ja "sälää" eli viitteitä, jotka eivät liity aiheeseen.
Tähän vastaukseen tuota tulosjoukkoa emme voi liittä joten löydätte palvelun osoitteesta https://fennica.linneanet.fi/.

Fennica on siis vapaasti verkossa käytettävä tietokanta. Kirjastossa käytettävissänne on lisäksi erilaisia artikkelitietokantoja. Näistä kannattaisi käyttää esimerkiksi ARTOa, josta löytyi pikavilkaisulla jo sanahaulla 4h-kerhot jo 386 viitettä. Listalla oli mm. viitteitä artikkeleista, joissa käsiteltiin 4H-toiminnan suhdetta luonnonsuojeluun, 4H:n työ- ja ympäristökasvatuksesta jne. 
Arto on käytettävissä kaikissa alueen yleisissä kirjastoissa. Artikkelihakemisto Aleksi on myös useimmissa kirjastoissa. Sieltäkin löytyi artikkeliviitteitä, ei tosin yhtä paljon kuin ARTOsta.

Lisäksi kirjastoissa käytettävissä on yliopistokirjastojen yhteistietokanta LINDA. Hakusanoina näissä tietokannoissa voi kokeilla seuraavia 4H-kerhot (katkaisu ?-merkillä), 4H-toiminta, 4H-järjestö, pelkkä 4H ja katkaisumerkkikin käy eli 4H?, mutta silloin tulosjoukkoon livahtaa myös artikkeleita kemian ja tekniikan alalta.
