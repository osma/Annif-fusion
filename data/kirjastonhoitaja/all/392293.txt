Onko kiinteistöhoidon palvelutason kuvauksesta kirjoitettu kirjaa tai artikkeleja? Miten voidaan määritellä haluttu palvelutaso esim. siivouksen, LVI-laitteiden ylläpidon, pihatöiden, jne. osalta?
Rakennustietosäätiö ylläpitää kiinteistönhoitotiedostoa, joka on julkaistu ns. KH-kortteina. Näissä on ohjeistuksia kaikkeen kiinteistönhoitoon liittyvään. Tietoja KH-korteista saa osoitteesta http://www.rakennustieto.fi/KH/index.htm . KH-kortisto on asiakkaiden käytössä mm. Helsingin pääkirjastossa ja Itäkeskuksen kirjastossa.

Suomen toimitila- ja rakennuttajaliitto RAKLI ry. on julkaissut internetissä asiakirjan, jossa selvitetään esimerkin avulla kiinteistönhoidon palvelutuotteita ja vastuurajoja (http://www.rakli.fi/Hkirja/osac.pdf ). 

Ympäristöministeriön Asunto- ja rakennusosaston julkaisemassa Suomen rakentamismääräyskokoelmassa on Rakennuksen käyttö- ja huolto-ohje, määräykset ja ohjeet 2000 (http://www.finlex.fi/pdf/normit/6022-A4.pdf ), jossa säädetään, milloin rakennukselle on laadittava käyttö- ja huolto-ohje ja mitä sellaisen ohjeen täytyy sisältää. Varsinaisia normeja tässä asiakirjassa ei ole.

