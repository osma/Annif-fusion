Miten erityisopettaja voi opettaa yläasteella jos hän on opiskellut monialaiset opinnot ja silloin voi opettaa vain luokkia 1-6?

Unohdin äskeisessä kysymyksessä kysyä, että jos erityisopettaja opiskelee monialaiset opinnot, mikä antaa kelpoisuuden opettaa 1-6 luokkia ja niihin ei kuulu esim. ruotsi ja englanti, niin miten voi yläasteella opettaa niitä?
Luokanopettaja opettaa peruskoulun luokkia 1-6, ja aineenopettaja luokkia 7-9 ja lukioluokkia. Myös alakoulussa voi tietyissä aineissa olla aineenopettajia.

Aineenopettajalta vaaditaan ylemmän korkeakoulututkinnon ja pedagogisten opintojen lisäksi opetettavan aineen opinnot. Eli ollakseen pätevä opettamaan yläkoulussa (peruskoulun luokat 7-9) ruotsia ja englantia, on suoritettava näiden aineiden opintoja tietty määrä. Luokanopettajan ja aineenopettajan pätevyysvaatimukset poikkeavat muutenkin toisistaan.

Erityisopetusta antavalla opettajalla on aineenopettajana toimiessaan suoritettava aineenopettajalta vaadittavan kelpoisuuden lisäksi monialaiset opinnot ja erityisopettajan opinnot.

Nämä tiedot ovat peräisin opetusalan  ammattijärjestö OAJ:n ja Finlexin (oikeusministeriön omistaman oikeudellisen aineiston palvelu) sivuilta, joilta saa myös paljon lisää tietoa:

http://www.oaj.fi/cs/oaj/Perusopetuksen%20ja%20lukion%20opettajat
 
http://www.finlex.fi/fi/laki/ajantasa/1998/19980986?search%5btype%5d=pika&search;%5bpika%5d=opetustoimen%20henkil%c3%b6st%c3%b6n%20kelpoisuus
