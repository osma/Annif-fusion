Etsin 2,5-vuotiaalle pojalleni sopivia kuvakirjoja lainattavaksi. Etsin klassikkokirjoja mutta myös kirjoja, joista tällä hetkellä pikkupojat pitävät. Kirjat eivät saisi olla kovin pitkiä eikä kieli kovin vaikeaa, jottei lapsen mielenkiinto herpaannu. Toisaalta liian yksinkertaisetkaan lauseet eivät kehitä kielen oppimista. 

Poikani tykkää kovasti erilaisista liikennevälineistä ja tapahtumista, joihin hänen on helppo samaistua (kuten lääkärissä käynti, päiväkotiin meneminen).
Ehkäpä Kristiina Louhen kirjoittamassa Aino -sarjassa löytyisi sopivia kirjoja. Samalta tekijältä on ilmestynyt myös Tomppa -kirjoja. Lisäksi on Maisa -kirjoja. Kaikkia näitä saa kirjastosta. Täällä Sellon kirjastossa on Lastenmaassa Taaperohylly, josta voi lisäksi löytyä paljon sopivia teoksia.
