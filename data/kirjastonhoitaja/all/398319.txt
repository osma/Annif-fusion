Teen väitöskirjaa vuosina 1975-1980 syntyneiden nuorten naisten elämäkerroista. Elämäkerroissa ilmenee mm. "Isän tyttö" ja "Lähiölapsi" -itsemäärittelyt. Osaisittekohan antaa kirjavinkkejä  kaunokirjallisuudesta(sekä koti- että ulkomaista), jossa käsiteltäisiin näitä teemoja.
Näistä voisit aloittaa: Isä ja tyttö: Riikka Alaharjan teos Tom Tom Tom (1998), Monika Fagerholmin Diiva (1998) - Lähiölapsi: Korhonen, Riku: Kahden ja yhden yön tarinoita (2003. Latvala, Riitta: Tytöt (2001). Lisää aiheista löytyy kotimaista kaunokirjallisuutta esim. Sanojen aika -kirjallisuushakemistosta http://kirjailijat.kirjastot.fi/?c=14〈=FI. Myös Lapin kirjaston sivulta http://lapinkirjasto.fi kohdasta Aineistohaku voit hakea esim. sanoilla isät, tytöt, luokka 84.2 ja kirja. Tai sanoilla lähiöt, luokka 84.2, kirja. Täältä löytyy ulkomaistakin kaunokirjallisuutta.
