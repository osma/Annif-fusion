Tarvitsisin tiedon siitä millä värikoodilla kosmetiikassa merkitään koboltti tai onko sille värikoodia ollenkaan. Kosmetiikassa värit voidaan merkitä tyylillä cl 77499. Väreillä on ehkä muitakin merkintätapoja, en tiedä miten ne on standartoitu. Vai lukeeko tuoteselosteessa suoraan cobolt tai cobalt?

Olen allerginen nikkelille. Myös koboltti ja kromaatit voivat olla ristireagoivia aineita. Kobolttia voi olla muissakin kuin sinisissä väreissä, esimerkiksi mustassa tai "petrolin värissä". Kosmetiikan lisäksi kobolttia voidaan käyttää tekstiiliväreissä.
Eu-säädöksen mukaan kosmetiikkavärit on merkittävä tietyin koodein ja nimin. 

Värikoodit löytyvät Finlexistä: Kauppa- ja teollisuusministeriön asetus kosmeettisista valmisteista (alkuperäinen asetus 75/2005, Väriaineet-liitteeseen ei ole tehty muutoksia). 

1.	Hae asetus Finlexistä osoitteesta http://www.finlex.fi/fi/laki/alkup/2005/20050075 .
Asetustekstin lopussa on linkki liitteisiin (http://www.finlex.fi/data/sdliite/liite/5012.pdf ). 
2.	Napsauta liitelinkki auki.
3.	Koodit ovat liitteessä 4, Väriaineet. Käynnistä kiikari-ikonilla etsi-toiminto ja kirjoita etsittäväksi merkkijonoksi liite 4. Liite 4 on liiteasiakirjan sivulla 65.  
4.	Hae listasta haluamiesi värien koodit.
5.	Hae koodit edelleen hakea Googlella. Kirjoita hakusanaksi lainausmerkkeihin esim. ”ci 77346” (ci = colour index). Googlesta löytyy selostuksia kyseisestä väristä. 

Teknokemian yhdistys r.y:stä (http://www.teknokem.fi/etusivu ) sain tiedon, että CI 77346 on kobolttialuminaatin koodi. Julkista luetteloa CI-koodien värien sisältämistä aineista ei ole saatavilla, mutta yksittäisten koodien sisällön voi selvittää Googlen avulla yllä selostetulla tavalla.

Coloria.netin sivulta http://www.coloria.net/varit/koboltti.htm selviää lisää kobolttia sisältäviä värejä.

Voit tiedustella lisätietoja Kuluttajavirastosta, jonka valvonta-alueeseen kosmetiikka kuuluu (http://www.kuluttajavirasto.fi/user_nf/default.asp?site=34&tmf;=6475&lmf;=6511&id;=13154&mode;=readdoc ) tai Teknokemian yhdistys r.y:stä (http://www.teknokem.fi/etusivu). 

Allergiaportaali (www.kosmetiikka-allergia.fi ) on sivusto, johon kannattaa rekisteröityä. Sieltä saa asiantuntija-apua kosmetiikka-allergioissa.
