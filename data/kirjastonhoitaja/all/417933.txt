Teen kookoskakun, (munaa, sokeria, voita, kookoshiutaleita, vehnäjauhoja, leivinjauhetta, vaniljasokeria.),
mokkapalat (munaa, sokeria, voita, maitoa, vaniljasokeria, leivinjauhetta, kaakaojauhetta, vehnäjauhoja, tomusokeria, kahvia.) ja 
Hanna-tädin kakut (voita, sokeria, kermaa, soodaa, perunajauhoja, vehnäjauhoja.)
Ohjeet ovat Kotiruoka -kirjasta.

Kärsivätkö leivonnaiset pakastamisesta?
Jos pistän ne suoraan uunista pakkaseen miten kauan ne ovat sulatuksen jälkeen syötäviä?
Voiko niitä sulatuksen jälkeen enää pakastaa?
Kaikki mainitsemasi levonnaiset voi pakastaa. Ennen pakastamista ne on jäähdytettävä hyvin, ja pakastimeen laitettaessa pakattava tiiviisti. Pakastaminen ei tuhoa ruuassa olevia pieneliöitä vaan pysäyttää niiden toiminnan. Sulatuksen jälkeen se käynnistyy jälleen, joten pakasteesta sulatetut tuotteet säilyvät huonommin kuin juuri valmistetut. Esim. Ruokatiedon sivuilla (http://www.ruokakori.fi/finfood/ffom.nsf/0c0aa8187130c1d24225685f0075031b/5c98068093eed4eac22565af003d5032?OpenDocument) tuoreiden rasvaisten leivonnaista säilyvyysajaksi mainitaan noin viikko - pakkasesta otetuilla aika on siis lyhyempi. Pakastimessa leivonnaiset säilyvät noin 3-6 kk. Mitään sulatettua elintarviketta ei saa pakastaa uudelleen.

Lisätietoa pakastamisesta Ruokatiedon sivuilla: http://www.ruokakori.fi/finfood/ffom.nsf/0/42a6054a1b62a4cac22565bc0030c141?OpenDocument
