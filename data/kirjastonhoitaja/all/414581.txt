Ottaako kirjasto vastaan lahjoitettuja kirjoja? Meillä olisi useampia englanninkielisiä tietokonekirjoja jotka eivät ole uusinta uutta tietoa, mutta ne ovat uudempia kuin ne mitä Ison Omenan (Espoo) hyllyistä löytyi.
Kyllähän lahjoitukset periaatteessa kirjastoille kelpaavat, varsinkin jos ovat aineistoa, jonka voisi olettaa kirjaston asiakkaita kiinnostavan. 

Kirjastojen hyllytila on rajallista ja siksi jo olemassaolevaa vanhempaa kirjastoaineistoakin, jota asiakkaat eivät enää lainaa, joudutaan joskus poistamaan aika paljon ihan vain tilan puutteen vuoksi, ja koska kirjastoihin tietysti saapuu koko ajan runsaasti uutta aineistoa, jolle sillekin pitäisi löytyä tilaa. Kaikkea lahjoitettua aineistoa ei voida siis aina ottaa hyllyyn ja osa voi joutua poistettavien kirjojen joukkoon myytäväksi. 

Kannattaa ehkä tuoda mieluiten ensin lista lahjoitettavasti kirjoista näytille kirjastoon kokoelmaihmisten harkittavaksi. Kukin kirja harkitaan yksitellen, esim. sen mukaan, onko ko. aiheesta jo kokoelmissa paljon muita ja ehkä uudempia kirjoja, ja kuinka paljon niitä on lainattu. 

Vanhempien tietokonekirjojen kohdalla ongelma voi olla se, että ala kehittyy huimaa vauhtia, ja asiakkaat hakevat siksi hyllystä mieluiten uusinta uutta alan tietoa. Hieman vanhemmat, mutta eivät kuitenkaan tiedoiltaan aivan vanhentuneet tietokonekirjat voisivat ehkä kelvata varsinkin sellaisiin alueen kirjastoihin, joiden IT-kirjallisuuden kokoelma ei ole ennestään suuri, ja jonne monia uusimpia alan kirjoja ei voida hankkia.
