Etsin tietoa puutarhamatkailusta (myös vihermatkailu). Erilaisista matkailukohteista löytyy kyllä paljon tietoa mutta ei asia- tai tutkimustietoa. Haluaisin materiaalia, jossa olisi vastauksia kysymyksiin: mitä puutarhamatkailu on, keitä puutarmatkailijat ovat ym. teoriaa käsitteistä sekä tietoa historiasta ja kehityksestä.
Aiheesta on jonkin verran artikkeleita suomeksi. Artikkeleita löytyy mm. ARTO-tietokannasta, jota voit käyttää ainoastaan kirjaston työasemilla.
Monissa löytämissäni artikkeleissa oli näkökulma lähinnä luontomatkailussa (Lappi jne.) ARTO-tietokanta on käytössäsi kaikissa yleisissä ja tieteellisissä kirjastoissa.
Kirjastossamme on käytössäsi myös Ebsco MasterFile Elite-tietokanta, josta saa englanninkielisiä artikkeleita kokoteksteinä.

Tampereen kaupunginkirjaston kokoelmissa ei ole juurikaan matkailun erikoiskirjallisuutta. Puutarhoihin liittyvä kirjallisuus on lähinnä kotipuutarhureille tai viheralueiden suunnitteluun liittyvää. Hakusanalla puutarhataide löytyy kirjallisuutta merkittävistä puutarhoista sekä puutarhojen historiasta. Piki-verkkokirjastostamme voi hakea aineistoa myös hakusanoilla luonnon virkistyskäyttö,luontomatkailu,ekomatkailu, viher-alueet, elämysmatkailu. Tulosjoukkoa voi pienentää käyttämällä toista hakusanaa rajaamiseen : esimerkiksi yhdistämällä hakusanaan luonto sanan nähtävyydet, tai sanaan puutarha historia.

Matkailualan kirjallisuutta kannattaa etsiä LINDA-tietokannan avulla. Myös tämä tietokanta on käytössäsi kirjastoissa kuten ARTO-tietokantakin. LINDA on yliopistokirjastojen yhteisluettelo. Helsingin kauppakorkeakoulun tietokanta HELECON MIX:stä voi hakea talouteen ja liike-elämään liittyviä graduja ja artikkeleita.
Helsingin yliopiston Viikin tiedekirjaston aloihin kuuluvat mm. ympäristöala, maatalous- ja kuluttaja-ala.http://www.tiedekirjasto.helsinki.fi/ .Helkakirjastoista http://www.helsinki.fi/helka/helkakirjastot.html voi hakea tietoa yliopiston kirjakokoelmista.
Vapaasti verkossa on käytössä KULTU-tietokanta eli Kuluttajatutkimuskeskuksen tietokannat, joista löytyy hakusanoilla elämysmatkailu ja luontomatkailu muutama viite, joskin nekään eivät ole suoraan puutarhamatkailusta.

Halutessasi käyttää yllämainittuja tietokantoja kirjastossa, pyydä apua kirjastonhoitajiltamme. He neuvovat niiden käytössä ja kuinka lähettää viitelistauksia omaan sähköpostiisi. Käsikirjastossamme on käytössäsi mm. Viherpiha, Puutarha, Puutarha & Kauppa, Puutarhauutiset sekä useita eri matkalualan lehtiä.
