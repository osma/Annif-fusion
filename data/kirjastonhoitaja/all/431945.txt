Hei! Aikomukseni olisi tutkia kandidaatin tutkielmaani alluusioita ja muita kulttuurisidonnaisuuksia nimenomaan nuortenkirjoissa. Tutkimuskohteeksi ajattelin valita Sarah Mlynowskin noitasarjan ensimmäisen osan, "Rintsikoita ja luudanvarsia". Kyseinen kirja/käännös on Suomessa julkaistu jo vuonna 2005, eikä sitä ole enää saatavana kirjakaupoista tai edes nettihuutokaupoista, divareista, antikvariaateista ja vastaavista. HelMetistä kirjoja löytyy useitakin. Onko mitenkään mahdollista ostaa yhtä näistä kirjoista? Ainakaan tällä hetkellä kirjoja ei edes ole paria kappaletta lukuunottamatta edes lainassa. Mikä on nuortenkirjojen kierto, voisiko ko. kirjaa löytyä esim. poistonurkasta? Kirjaan olisi tehtävä paljon alleviivauksia ja muita merkintöjä, joten kirjan omistaminen olisi lähes pakollista.
Kirjaston kokoelmiin kuuluvaa aineistoa on mahdollista ostaa sen jälkeen, kun aineisto on poistettu kirjaston rekisteristä. Kokoelmanhoitotyötä (eli myös poistoja) tehdään koko ajan, joten kirja voi päätyä poistokappaleeksi milloin vain. Kokoelmista poistettua aineistoa myydään yleensä kirjamyyntitapahtumissa, mutta myös jatkuvan kirjamyynnin tavalla.

Pääkaupunkiseudun HelMet-kirjastojen kirjamyyntejä voi seurata esimerkiksi helmet.fin tapahtumakalenterin avulla: http://www.helmet.fi/fi-FI/Vinkit/Tapahtumat

Monesta HelMet-kirjastosta löytyy myös erillinen kirjakierrätyspiste, josta voi myös löytää etsimänsä. Kirjakierrätyspisteistä löytyy kattava luettelo myös helmet.fin kautta: http://www.helmet.fi/fi-FI/Kirjastot_ja_palvelut
