Haluan saada tietoa nuorten (noin 12-18v.) jalkapalloilijoiden 
lopettamismotiiveista.
Turun kaupunginkirjastosta löytyy nuorten jalkapalloilun lopettamismotiiveista seuraava teos: Mirja Kalliopuska, Pauli Miettinen & Hannele Nykänen: "Putoanko pelistä?". 

Käsikirjaston artikkelitietokannasta (CD-KATI) löytyy useita viitteitä asiasanoilla "jalkapallo" ja "lopettaminen" sekä "urheilu" ja "lopettaminen", esim. Veijo Kilpeläinen ja Petteri Laine: "Nuorten jalkapalloilijoiden ja uimareiden poisjättäytyminen lajinsa parista" (pro-gradu, J:län yliopisto) ja Jari Moberg: "Urheiluharrastuksen aloittamisen ja lopettamisen syyt sekä urheiluharrastusmotiivien muutokset 10-15-vuotiailla" (pro-gradu, J:län yliopisto). Näitä pro graduja voi kysyä Turun yliopiston kirjastosta tai Turun kaupunginkirjastosta kaukolainoina. 

Lisäksi Suomen Palloliitosta voi kysyä M. Sipin tutkimuksia "Lopettaminen ja sen syyt B- ja C-nuorilla" (1994) ja "Lopettaminen ja sen syyt Helsingin piirin B- ja C-nuorilla" (1995). Näitä tutkimuksia referoidaan Kalliopuskan "Putoanko pelistä? -teoksessa. 
