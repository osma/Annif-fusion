Mitä laki sanoo kirjastojen  yhteisökortilla (=koulut, päiväkodit jne) DVD:eiden lainaamisesta. Eikö se kirjastojen lainaoikeus perustu yksityiseen kotikäyttöön. Eikö julkinen esittäminen ole luvanvaraista ja  koske myös kouluja ja päiväkoteja?  Kirjastoilla tuntuu olevan vähän kirjava käytäntö tämän aineistolajin lainaamisen kanssa. Kuinka tämä asia nyt menee?
Helmet-kirjastojen käyttösäännöissä sanotaan yhteisön kortilla lainaamisesta näin: 

”Päiväkoti, koulu, muu laitos tai yhteisö saa kirjastokortin vuodeksi kerrallaan täysi-ikäisen vastuuhenkilön kirjallisella suostumuksella. Vastuuhenkilö on vastuussa aineistosta, joka on lainattu laitoksen tai yhteisön kirjastokortilla.”:

http://www.helmet.fi/Preview/fi-FI/Info/Asiakkaana_kirjastossa/HelMetkirjaston_kayttosaannot(37540)

Yhteisön kortilla saa lainata samoin säännöin kuin yksityishenkilön kortillakin kaikkea aineistoa, myös elokuvia. Elokuvien esittämistä taas säätelee tekijänoikeuslaki. Elokuvien julkiseen esittämiseen esim. koulussa tarvitaan lupa. Tietoa elokuvan esittämisestä koulussa löytyy esimerkiksi Koulukinon sivuilta:

http://www.koulukino.fi/index.php?id=931
