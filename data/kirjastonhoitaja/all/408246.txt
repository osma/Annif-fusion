Monissa sodissa on käynyt niin, että jotkin joukot ovat joutuneet eristyksiin ja ovat jatkaneet sotaa epävirallisesti tai luulleet sodan jatkuvan varsinaisen sodan loputtua. Mikä termi on näille myöhemmin löydetyille "harhaluuloisille"?
Internetistä löytyy runsaasti tietoa erityisesti japanilaisista sotilaista, jotka ovat jatkaneet 2. maailmansotaa jopa vuosikymmeniä sodan päättymisen jälkeen. Heitä kutsutaan termeillä straggler tai holdout (=vastarannankiiski). Historian kuuluisin vastarannankiiski taitaa olla Shoichi Yokoi, joka antautui vasta vuonna 1972 28 vuoden piileskelyn jälkeen. 

Nettisivuja aiheesta:

http://www.wanpela.com/holdouts/
http://www.primitiveways.com/jungle_30_years.html
http://en.wikipedia.org/wiki/Japanese_holdout
http://history1900s.about.com/od/worldwarii/a/soldiersurr.htm

Mitään "virallista" termiä ei löytynyt ja sotilassanastoissa käytetyt holdout tai straggler on käännetty "jälkeen jääneet" tai "harhailijat", eivätkä siis 
vastanne kysyttyä termiä. Termi "eristyksiin joutuneet" vastannee parhaiten kysyttyä termiä, sillä sellaisia olivat esim. japanilaisten ryhmät, jotka eivät olleet yhteydessä omiin joukkoihinsa eivätkä siten saaneet tietoa sodan 
loppumisesta. 

Eristyksin jääminen ei välttämättä kerro, ovatko jatkaneet sotimista. Toisaalta sotimista jatkoivat myös sellaiset, jotka uskoivat ilmoituksen sodan loppumisesta olevan vain vihollisen propagandaa. Monet fanaatikot eivät halunneet antautua vaan kävivät omaa sotaansa loppuun asti.
