Apua! Metsäneläimiin ja veistosten syntyyn aiheeltaan liittyviä lastenkirjaideoita tarvitsisin!  katso seuraava boxi! kiitos!
Metsäneläimistä kaupungissa kertovat mm.
Miler: Myyrä kaupungissa (kuvakirja)
Huovi: Suurkontio Tahmapää (lukemaan opettelevien Keltanokka-sarjaa, siinä mm.orava, hirvi ja karhu taajamassa)
Toivola: Kesäpuiston kettu (helppolukuista Kirjava Kukko- sarjaa)
Lindenbaum: Henna ja Hurjat hirvet (hirviryhmä kerrostalossa, kuvakirja)
Laulajainen: Loikkeliinin matka lumen maahan (saturomaani, jossa kenguru päätyy Suomeen ja Helsinkiin ja saa oppaakseen helsinkiläisen Råtan)
Summers: Milla ja Molla (alanimeke: tarina maalaishiirestä ja kaupunkilaishiirestä, kuvakirja. Maalaishiiren ja kaupunkilaishiiren tarinasta on monenlaisia muitakin kuva- ja satukirjaversioita, löytyvät Helmetistä kun hakusanaksi laittaa Maalaishiiri ja kaupunkilaishiiri)

En keksinyt lastenkirjoja joissa jokin elävä olisi muuttunut patsaaksi, mutta patsaisiin tai kuvanveistoon liittyvät seuraavat teokset:
Levanto: Tunnetko?:lasten ateneum 
Levanto: Nykytaide suurin piirtein
(Levannon kirjat esittelevät ateneumin ja Kiasman kokoelmia lapsille. Esiteltävien töiden joukossa on myös patsaita, mutta niitten syntyhistoriaa ei käsitellä.)
Roca, Nuria: Maalaaminen ja kuvanveisto ( Mitä on taide- sarjaa)  
Mangold: Ystävämme kuvanveistäjä (vuodelta 1983, kuvakirja)
Patsaat pulassa: Disneyn satulukemisto (pohjautuu Disneyn Notre Damen kellonsoittaja- elokuvaan)
Kuvakirjassa Otso-herran lumijuhlat (tekijä Chikuzo Kuratomi)  taas rakennellaan lumipatsaita.

Kirjojen saatavuus selviää Helmet-tietokannasta, osoitteesta www.helmet.fi 
Helmetin kautta voit myös varata kirjoja lähikirjastoosi, tarvitset vain kirjastokortin ja tunnusluvun. Lastenkirjojen varaaminen on maksutonta.
