Kirjoja/lähteitä vanhustenhuollon ja kotihoidon historiasta nykypäivään?
Haut Frank-monihausta asiasanoilla - vanhustenhoito historia-  ja vaihtoehtoisesti - vanhustyö historia - antoi tulokseksi seuraavat kirjat:
 - Kivinen, Kirsti: Vaivaishoidosta erikoistuneeseen alueelliseen toimintaan : vanhustenhuollon historiallinen analyysi ja lähikehityksen toimintamalleja Julkaisutiedot Oulu : Oulun ammattikorkeakoulu 1994 Sarja: Oulun ammattikorkeakoulun julkaisuja.
- Vanhusten hyväksi : yksityistä vanhainkotitoimintaa Suomessa, Vanhustyön keskusliitto 1990, ISBN 951-9006-81-8

Frank-monihaun osoite on http://monihaku.kirjastot.fi/maakuntakirjastot . Haku kohdistettiin kaikkiin maakuntakirjastoihin. Hakutapana oli asiasanahaku.(Huom. hakusanat kirjoitetaan peräkkäin ilman ja-sanaa).

Tuloksissa näkyy myös kirjojen sijaintikirjasto. Kirjoja voi kaukolainata, mutta sen tekee aina kirjasto asiakkaan puolesta. Kehotankin sinua kääntymään tuloslistan kanssa kotipaikkakuntasi kirjaston puoleen. 

Haku Frank-monihausta asiasanoilla - kotihoito historia - ei antanut tulosta. Mutta haku asiasanalla kotihoito antoi sen sijaan pitkän tuloslistan. Voit tehdä haun itse ja arvioida hakutuloksessa esiintyvien kirjojen tärkeyttä opinnäytetyösi kannalta.

Haku Suomen yliopistojen yhteisestä aineistotietokannasta Lindasta (huom. ei vapaasti netissä) aiheesta vanhustenhuollon historia antoi tulokseksi mm. seuraavat kirjat: 
- Kunnanvaivaisesta harmaaksi pantteriksi: tutkielma suomalaisen vanhuuden historiasta (toim. Riitta Oittinen ja Kari Pitkänen), Helsingin yliopiston talous- ja sosiaalihistorian laitos 1991, ISBN 9514557093.
Lähteenmäki, Maria: Koteja vanhuksille: ikäihmisten asuminen ja hoiva hyvinvointiyhteiskunnan haasteena, Vanhus- ja lähimmäispalvelun liitto 2003,ISBN 952-9594-19-4
- Paasivirta, Leena: Tavoitteet ja tosiasiallinen toiminta: suomalaisen vanhuksen hoitotyön muotoutuminen monitasotarkastelussa 1930-luvulta 2000-luvulle, Oulun yliopisto 2002, ISSN 03553221
- Rintala, Taina: Medikalisaatio ja sosiaali- ja terveydenhuollon palvelujärjestelmän rakentuminen 1946-1991, Stakes 1995, ISSN 12360732
- Rintala, Taina: Vanhuskuvat ja vanhushuollon muotoutuminen 1850-luvulta 1990-luvulle, Stakes 2003, ISSN 12360732
