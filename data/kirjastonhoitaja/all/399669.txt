Mistä löytyisi autoilijan CD-kartasto Saksan teille?
Valitettavasti tuollaista CD:tä ei ole Vaasan kaupunginkirjaston kokoelmissa, mutta sen sijaan esim. Helsingistä ja Espoosta niitä löytyy ja voi tilata meidän kauttamme kaukolainaksi. 

Kaukolainasta joutuu asiakas maksamaan ilmoituskulut, mikäli kaukolaina tulee sellaisesta kirjastosta, joka ei peri kaukolainamaksua. Mikäli perii, asiakas maksaa kirjaston hinnaston mukaisen kaukolainamaksun. Tämä kannattaa tarkistaa meidän virkailijamme kanssa erikseen, ja joko antaa lupa maksullisesta paikasta tilaamiseen tai sitten ei. Jätä kaukolainapyyntö esim. sähköpostitse, osoitteella http://kasi.kirjasto@vaasa.fi . 

Mukana viestissä täytyy olla aineiston tiedot:

Teos Route 66 : route Deutschland 2003  
Julktiedot Ede : Route 66, c2002 
CDROM 

Voit myös mainita, että Helmet-tietokannasta on tarkistettu, että Helsingistä löytyy. Laita mukaan omat yhteystietosi.

Voit tietysti myös asioida jossain palvelupisteessämme ja täyttää kaukopalvelulomakkeen. Jos haluat ehdottaa, että kartta hankitaan meidän kokoelmiimme, käy hankintaehdotuksen tekeminen kätevästi netin kautta osoitteessa 
http://lib2.vaasa.fi/osastot/fi/sisaiset/hankintaehdotus.php.
