Löytyykö mitään tietoa silmälasien historiasta 1900-luvulla? Minkälaisia laseja on ollut, milloin piilolasit tulivat tai milloin alettiin tehdä näönkorjausleikkauksia?
Jo 1200-luvulta lähtien on tiedostettu että ihmisen näköä voidaan parantaa linssien avulla ja sekä Venetsiassa ja Kiinassa kehiteltiin silmälaseja näihin aikoihin. Varhaisissa laseissa oli vikana niiden epätarkkuus. Englantilainen fyysikko Sir John Herschel ehdotti piilolinssien käyttöä jo v. 1827, mutta ensimmäiset piilolasit valmistettiin vasta 1887. Piilolasien valmistusta selvitetään teoksessa "Tiedä ja hämmästy" (lk. 60.4). Keksintöjen kirjat ja eri tietosanakirjat valaisevat silmälasien kehitystä. Esim. Otavan suuri ensyklopedia antaa lyhyen katsauksen silmälasien historiaan kautta aikojen sekä piilolasien kehitykseen 1900-luvulla. Tässä artikkelissa on myös havainnollinen kuva silmälasien ulkonäöllisistä trendeistä 1800-luvulta 1980-luvulle.
Silmälääketieteellisissä teoksissa (lk. 59.59) selostetaan mitä apuneuvoja heikkonäköinen henkilö voi käyttää ja milloin on syytä mennä silmäleikkaukseen ja leikkauksen kulku.
Maailman ensimmäisen kaihileikkauksen suoritti Harold Ridley v. 1949 ja siitä alkoi uusi aikakausi kaihikirurgiassa. Leikkausten historiaa selostetaan  seuraavassa linkissä http://www.turunsilmaexpertit.fi/historia.html
