Mistä voisin löytää kirjallisuutta vauvaperheisiin ja lähinnä niiden hyvinvointiin liittyen? Haen tietoa opinnäytetyötäni varten. Olen jo katsonut Loimaan kirjastosta melko paljon, mutta Loimaan kirjaston kokoelmat ovat kovin suppeat. Lähinnä minua kiinnostaa Forssasta, Huittisista, Turusta ja Helsingistä saatavilla oleva kirjallisuus. Toki on hyvä, jos Loimaalta löytyy kyseistä aihetta vastaavia teoksia. Ei ole väliä onko kirjallisuutta eri oppilaitoksissa vai kunnallisissa kirjastoissa.
Turun kaupunginkirjastosta löytyy vähän pelkästään vauvaperheitä koskevaa kirjallisuutta, kirjoissa käsitellään yleensä lapsiperheitä ja näissä kirjoissa voidaan käsitellä myös vauvaperheitä. Asiasanalla vauvaperheet löytyy Aino-tietokannastamme http://borzoi.kirja.turku.fi/Intro?formid=find2&sesid;=1137574673&ulang;=fin teos Tartu hetkeen: apua ja hoitoa päihteitä käyttäville vauvaperheille (2001). Yhdistämällä asiasanat "lapsiperheet" ja "hyvinvointi" tai "lapsiperheet" ja "elinolot" saa mm. seuraavia teoksia: Perheiden muuttuvat elinolot: artikkeleita lapsiperheiden elämänmuutoksista (2005), Seija Sihvola: Lapsen terveys ja lapsiperheiden hyvinvointi: sosiaalipediatrinen tutkimus suomalaisesta lapsesta(1994), Lapsuuden hyvinvointi: yhteiskuntapoliittinen puheenvuoro (2001)sekä Marjatta Bardy: Mikä lapsiamme uhkaa?: suuntaviivoja 2000-luvun lapsipoliittiseen keskusteluun (2001).
Erikseen vauvaperhetyöstä on olemassa Anne Korhosen teos Vauvaperhetyö (2004).
Aleksi-artikkelitetokannasta tulee paljon viitteitä hakemalla asiasanalla vauvaperheet, esim. Kaija Puura: "Lastenneuvolan terveydenhoitaja vauvaperheen tuen tarpeen havaitsijana" (Suomen lääkärilehti 2001 ; 47 ; s. 4855-4861). 
Samoin yliopistojen ja korkeakoulujen Linda-yhteistietokannasta löytyy useita viitteitä asiasanalla vauvaperheet, mm. Raija Eirolan elektroninen väitöskirja Lapsiperheiden elämänhallintavalmiudet: perheohjauksen arviointi(2003) http://www.uku.fi/vaitokset/2003/isbn951-781-941-2.pdf
Nämä molemmat tietokannat ovat myös Loimaan kaupunginkirjastossa käytössä http://www.loimaa.fi/tietokannat
Turussa olevien yliopistojen ja korkeakoulujen kirjastojen tietokannat ohessa, jotta voit paikantaa Lindan viitteitä: (Turun yliopisto, Åbo Akademi, Turun ammattikorkeakoulu):
http://volter.linneanet.fi/cgi-bin/Pwebrecon.cgi?LANGUAGE=Finnish&DB;=local&PAGE;=First&init;=1
http://alma.abo.fi/cgi-bin/Pwebrecon.cgi?LANGUAGE=Finnish&DB;=local&PAGE;=First
http://aura.amkit.fi/cgi-bin/Pwebrecon.cgi?LANGUAGE=Finnish&DB;=local&PAGE;=First
