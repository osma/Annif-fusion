Hei!

Olen kiinnostunut tästä vähän aikaa sitten olleesta myrkkytuoli-kohusta. (Eli Kiinasta tuodut tuolit oli käsitelty homehtumista estävällä aineella, joka kuitenkin aiheutti pahaa ihottumaa.) Käsittääkseni aiheesta on myös kirjoitettu kirja, mutta en löydä mistään kirjan nimeä tai mitään tietoja siitä. Onko kirja oikeasti olemassa ja minkä niminen se on?
Kirjastotietokannoista ei löydy tästä aiheesta kirjoitettua kirjaa. Sen sijaan aiheesta löytyy useita lehtiartikkeleita. Lahtelainen ylilääkäri Tapio Rantanen löysi selityksen siihen, mikä kemikaali tuoleissa aiheutti allergiaoireita. Rantasen tutkimus julkaistiin heinäkuussa 2008 arvostetussa brittiläisessä ihotautialan lehdessä British Journal of Dermatology (numero 159 (1): s. 218-221). Rantanen esitteli julkaisuaan myös tv:ssä YLE:n Kuningaskuluttaja-ohjelmassa keväällä 2008. Samaan aikaan tutkimus oli esillä Suomessa mm. seuraavissa lehdissä: Duodecim 124 (2008): s. 13 ja Helsingin Sanomat 24.4.2008 (http://www.hs.fi/kotimaa/artikkeli/LÃ¤Ã¤kÃ¤ri+lÃ¶ysi+selityksen+myrkkytuoli-ihottumaan/1135235849503).

Keväällä 2009 ihottumaa aiheuttanut kemikaali dimetyylifumaraatti kiellettiin Suomessa.
