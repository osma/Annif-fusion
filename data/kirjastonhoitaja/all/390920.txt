Miksi voldemort halusi tappaa harrynja hänen vanhempansa?ja onko voldemort viidennessä kirjassa?
Hei Sami!

Voldemort on paha velho, joka tappoi Harry Potterin isän ja äidin ja yritti tappaa myös Harryn tämän ollessa pieni vauva. Voldemortin langettama kirous kuitenkin sinkoutui takaisin häneen itseensä Harryn äidin antaessa henkensä pelastaakseen lapsensa. Tämä kerrotaan selkeästi kirjassa Harry Potter ja salaisuuksien kammio (s. 339)ja kerrataan vielä kirjassa H.P. ja liekehtivä pikari (s. 26).

Missään julkaistuista neljästä kirjasta ei kuitenkaan selosteta tarkkaan syitä, mitkä johtivat tähän tilanteeseen. Lukijoina päättelemme tekstistä, että kysymys on hyvän ja pahan välisestä taistelusta, jossa James Potter ja hänen vaimonsa Lily taistelevat sankarillisesti Voldemortia vastaan. Mm. kirjassa H.P. ja viisasten kivi kerrotaan (s. 19) Voldemortin nimenomaan etsineen Harryn perheen käsiinsä ja yrittäneen surmatata kaikki Potterit. Ilmeisesti tarkempaa tietoa tähän murhaan johtuneista tapahtumista on tulossa kirjasarjan jatko-osissa.

Viidettä osaa ei kuitenkaan vielä ole ilmestynyt, ja lehtitiedoissa on kerrottu sen ilmestyvän todennäköisesti vasta ensi vuonna eli v. 2003 englanniksi. Siispä en voi varmasti vastata Sinulle mitään sen sisältöön liittyviin kysymyksiin, mutta todennäköistä on, että Voldemort on vahvasti mukana tämänkin osan seikkailuissa. Neljännessä osassa (H.P. ja liekehtivä pikari) Voldemort vahvistui pahana velhona tekemiensä taikojen ansiosta, joten luultavasti hän jatkaa kammottavaa työtään myös seuraavassa kirjassa, jota me kaikki potteristit jo odotamme suurella jännityksellä!

P.S. Oletko jo tutustunut Harry Potter-nettisivuihin? Suomenkielisiä sivuja löydät ainakin seuraavista osoitteesta: http://www.tammi.net/harrypotter/, http://www.akateeminen.com/teemasivut/aloituspotter.htm ja http://www.info.uta.fi/kurssit/a9/potter/. Lukuiloa!
