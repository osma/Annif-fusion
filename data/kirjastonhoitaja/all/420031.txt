Hei!
Minun pitäisi kirjoittaa artikkeli suomalaisista kevyen musiikin lapsitähdistä - Tenavatähdistä, Jonnasta - keitä heitä nyt onkaan. Onkohan aiheesta kirjoitettu koskaan mitään? Ja mistä voisin keräillä heistä tietoa, varmaan sieltä täältä kuitenkin jotain löytyy?
Toinen kysymykseni liittyy suomalaisrokkareihin, jotka ovat tehneet urallaan myös lastenmusiikkia. Onkohan tästä aiheesta kirjoitettu aiemmin?
Kiitos paljon avusta!
Musiikin lapsitähdistä tai sellaisiksi yrittävistä on kirjoitettu varsin paljonkin. Alla muutamia tutkimuksia:
  
- Kappalevalinnat ja esiintymiskokemukset tenavatähtikilpailussa [Elektroninen aineisto] : kaksi tarinaa / Elina Tammilehto-Juntunen (Pro gradu -työ : Jyväskylän yliopisto, 2008)
- Tenavatähdistä tangoprinsessoja? Tapaustutkimus Kempeleen Ylikylän koulun tenavatähdistä / Merja Hillilä 
(Pro gradu -työ : Oulun yliopisto, 1998)
- Tenavatähtikilpailuun 1995 osallistuneiden lasten yhteisiä piirteitä/ominaisuuksia / Leila Mattila, Virpi Vaulanen
(Erikoistyö : Tampereen yliopisto, opettajankoulutuslaitos, lastentarhanopettajakoulutus, 1996)

Myös lehtiartikkeleita on kirjoitettu:

- Nuoret mestarit opiston areenalla : maakunta sai neljä nuorta laulukilpailun voittajaa / Sari Pullinen (Popka 2003 -kilpailu, Etelä-Saimaa, 17.2.2003, nro 47, s. 3, 7) 
-  Poppia, valheita ja demonauhaa / Anneli Nygren (Tyyris tyllerö, 2003, nro 3, s. 2-8)
- Tenavatähteys ei unohdu : Christopher Romberg ja muut lapsitähdet lauloivat 90-luvulla itsensä suomalaisten muistoihin (Helsingin sanomat 23.8.2008) 
- Arjen ilosta estraditaiteeksi (Kaks'plus, 2008, nro 5, s. 82-86)
- Tenavatähtiä, minimissejä, lapsimalleja : loppuuko lapsuus, kun leikistä tulee totta (Anna, 1996, nro 13, s. 14-18)

Tiedot ovat peräisin Lindasta (Yliopistokirjastojen tietokanta), Artosta ja Aleksista (lehtitietokantoja). Lindasta ja Artosta voi hakea vapaasti, Aleksista monien kirjastojen verkossa. Hakusanoina kannattaa käyttää ainakin sanoja lapset laulukilpailut.

http://linda.linneanet.fi/F/?func=find-b-0&con;_lng=fin&local;_base=fin01

#link::e3b62f2a-28ff-48d8-853d-522b54f83a26::https://arto.linneanet.fi/::linkend#

Lastenmusiikkia tehneistä rokkareistakin on kirjoitettu:

- Pelastakaa lapset! 
Mihin tarvitaan enää perinteisiä lastenlauluja, kun lapsetkin kuuntelevat nykyään rockia. Moni suomalainen eturivin pop- ja rockmuusikko on ryhtynyt vastarintaan ja julkaissut lapsille suunnatun levyn. Haastattelussa Matti Johannes Koivu, Paleface sekä PMMP:n Paula Vesala ja Mira Luoti (Rumba, 2007, nro 16, s. 38-41) 
 - Kun bändi ei pysy karsinassaan (Soundi, 2007, nro 33, s. 88-91) 
- Lepopaikka lapselle: haastateltavana Miljoonsade -yhtyeen Heikki Salo lastenlevystään ( Kotiliesi, 1999, nro 16, s. 92-93, 98-99) 

Lisähakuja kannattaa tehdä ainakin Arton ja Aleksin kautta. Hakusanoina kannattaa käyttää sanoja muusikot lastenmusiikki rock.
