Onko lasten/nuorten tv-kykykilpailuista (Masterchef junior, The Voice Kids, Kidsing yms...) ja niiden vaikutusta lasten/nuorten kasvuun ja kehitykseen kirjoitettu teoksia? 

Tai vastaavasti löytyykö teoksia tuotantoyhtiön moraalisesta vastuusta, kun tuotetaan televisio-ohjelmaa, jonka kilpailijat ovat 'tavallisia ihmisiä'?

Entä onko kilpailuihin osallistuvien lapsien vanhempien vastuusta ja velvollisuuksista kirjoitettu teoksia?
Lasten ja nuorten tv-kykykilpailuista ja niiden vaikutuksista kasvuun ja kehitykseen löytyy toistaiseksi niukalti teoksia tai muuta aineistoa Vaski-kirjastoista. Löysin kuitenkin muutaman teoksen sekä muita tiedonlähteitä, joissa aihetta käsitellään.

Kilpailuihin osallistuvien lasten ja nuorten vanhempien vastuusta ja lähinnä Idols:sta löytyy tietoa “Kasvattajan brändikirjasta” (Finn Lectura 2006), jossa luku “Kun tunteista tuli brändi -- Idols-kilpailu ja populaarimusiikin affektimaailma” (s.174- 187) käsittelee tätä aihetta. Toinen teos, joka käsittelee aihettanne on Mari Pajalan ja Sari Elfvingin kirjoittama “Tele-visioita: mediakulttuurin muuttuvat muodot” (Gaudeamus 2011). Tässä kirjasta löytyy yksi useamman kymmenen sivun kirjoitus, jonka otsikko on “Leikin, kilpailun ja yleisön puhuttelun strategiat Idolsissa”. Teosten saatavuuden voi tarkistaa https://www.vaskikirjastot.fi/web/arena 

Aleksi lehtiviitetietokannasta http://www.turku.fi/Public/default.aspx?contentid=145456&nodeid;=14087 löytyi mm. seuraavanlaista aineistoa:  aikakauslehti Lapin kansa (2013-11-16,O1, 8-9): “Molly soi duurissa”. Haastattelussa on Suomen ensimmäisen Voice Kids-kisan voittanut Molly Rosenström, 14 v. Lapin kansaa säilyteään pääkirjaston Uutistorilla puolen vuoden verran kuluvaa vuotta eli tämä juttu olisi siellä vielä hetken luettavissa.
Karjalainen lehdestä (2012-08-22,11) löytyi puolestaan juttu nimeltä “Tähtäimessä kokkimestaruus : Junior Master Chefiiin osallistuva 11-vuotias Johannes Jeskanen on ehtinyt elämässään kokata muun muassa ankanmaksaa”. Karjalainen-lehteä on luettavissa ainakin Turun yliopiston lehtisalissa (http://kirjasto3.utu.fi/aineistot/sanomalehdet/). Aleksista löytyi Idols-hakusanalla runsaasti lehtiviitteitä.

Mannerheimin lastensuojeluliiton jäsenlehdessä “Lapsemme” nro:ssa 4/2012 on Anni Elina Karvosen artikkeli “Jatkoon vai ei?” (s.32-34). Artikkeli käsittelee laulu- ja missikisojen vaikutuksia lasten kehitykseen. Lehtiartikkeli luettavissa suoraan netistä: http://mll-fi-bin.directo.fi/@Bin/dc8aa5c0e5aeabe592d8ecc52556dc3d/1398772554/application/pdf/16104940/Lapsemme412_Nettiin.pdf 

Helsingin yliopistossa on saatavissa Johanna Leppiniemen vuonna 2005 tekemä gradu, jonka nimike on “Matkalla poptähteyteen:Tutkimus Idolsista ja sen kilpailijoista”. Gradun voi halutessaan tilata kaukopalvelun kautta https://www.vaskikirjastot.fi/web/arena/kaukolainat. Kaukopalvelu on maksullinen palvelu.

Internetistä löytyy myös Mediakasvatusseuran julkaisu “Mediakasvatuksen vaikutukset lapsiin ja nuoriin- katsaus tutkimuksiin ja sekä kansainvälisiin mediakasvatuksen ja -säätelyn käytäntöihin”-opas, jossa käsitellään yleisemmin median (sis. tosi-tv) vaikutuksia ja riskitekijöitä lasten ja nuorten kehitykseen. Suora linkki pdf:ään: http://www.mediakasvatus.fi/publications/ISBN978-952-99964-2-1.pdf 

Muutamia viitteitä kykykilpailuja kohtaan esitetystä kritiikistä löytyy suoraan netistä: http://www.hs.fi/kotimaa/a1305596679880 ja
http://www.iltalehti.fi/perhe/2012081915952242_pr.shtml  ja http://www.iltalehti.fi/perhe/2012090116029312_pr.shtml
