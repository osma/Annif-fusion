Mistä on vesi tullut maapallolle? Miksi vesi on meressä suolaista,kun taas suistoalueilla makea vesi?
Onko veden paisumuksen vedet napa-alueella ns. ikuinen jää?
Vesi on tullut maapallolle osittain Maan sisältä tulivuorten purkautuessa ja osittain pienten jääplaneettojen törmätessä maahan. Maapallo oli aluksi hyvin kuuma, ja kosteus oli ilmakehässä höyrymuodossa. Kun maanpinta alkoi jäähtyä alle 100 asteen, kosteus alkoi tiivistyä vedeksi ja meret muodostua.

Syytä meriveden suolaisuuteen ei edelleenkään täysin varmasti tiedetä, mutta eräiden teorioiden mukaan meriveteen on liuennut kiviaineksesta natriumia ja klooria, joista muodostuu suolaa. Suistoalueilla taas on makeaa vettä, jota virtaa joista. Jokiin makeaa vettä tulee sateena ja pohjavedestä.

Etelämantereen jäätikkö on kerrostunut tuhansien vuosien aikana.

Kirjallisuutta:

Kakkuri, Juhani: Planeetta maa (Tähtitieteellinen yhdistys Ursa 1991)
Kurlansky, Mark: Suola - eräs maailmanhistoria (Like 2007)
Maapallo (Karttakeskus 2007)
Planeetta maa (Bonnier 2009)
