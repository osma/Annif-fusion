Mistä voisin saada tietoa runoilija Caj Westerbergistä?
Caj Westerbergistä löydät tietoa useasta hakuteoksesta, esim. Otavan kirjallisuustiedosta, Pekka Tarkan teoksesta Suomalaisia nykykirjailijoita tai ruotsinkielisestä kirjasta Författare i Finland. Nämä hakuteokset löytyvät  yleisistä kirjastoista. Kirjaston työasemalta voit käyttää artikkelitietokantaa Aleksia, josta löytyy hyviä, joskin ehkä jo vanhoja, lehtiartikkeliviiteitä. Gösta Ågrenin artikkeli "Caj Westerbergs lyrik" löytyy Horisont-lehdestä(1995, nro.42, ss. 5-6)ja mielenkiintoiselta vaikuttaisi myös Kristina Alapuron haastattelu "Kaiken uhallakin kyselemätön epätoivo" Suomen kuvalehdessä (1985 ; nro 49 ; ss. 24-26). Vanhoja lehtivuosikertoja voi olla hankala löytää, mutta Horisont ja Suomen kuvalehti löytyvät Helsingissä Pasilasta, pääkirjaston varastosta.
Caj Westerberg on saanut useita kirjallisuuspalkintoja, joista löytyy tietoja  Internetistä. Internetistä löytyy Westerbergistä myös muuta, katso esim. http://www.compuline.fi/ComDocs/Suomi/uushlp/html/fin-3gru.htm
Perusteellisen selvityksen Westerbergin runoudesta löydät Erkki Kiviniemen sivulaudaturtutkielmasta Halu kokonaisuuden yhteyteen : elementtitutkimus Caj Westerbergin runoudesta. Tutkielma löytyy Tampereen yliopiston kirjastosta. Kaukolainana saat sen lähikirjastoosi luettavaksi. 


