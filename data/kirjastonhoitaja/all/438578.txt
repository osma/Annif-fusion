Löytyykö mistään vanhoista lastenkirjoista kuvia, joissa lasta kuritetaan/uhataan fyysisesti? Olen tekemässä aiheesta projektia ja sen vuoksi asia kiinnostaa. Olen tähän mennessä löytänyt tällaisia kuvia vain Waltarin vanhoista Kieku ja Kaiku -sarjakuvista. Niissä kukonpoikia monesti jahdataan vitsa kädessä. Tuleeko mieleen jotain vastaavia kuvia? Uudemmissa lastenkirjoissa tällaista kuvastoa ei luonnollisesti ole.
Astrid Lindgrenin Eemeli sai monenlaisia rangaistuksia isältään, esim. Eemelin kootut metkut, Se Eemeli, Se Eemeli.

Jöröjukassa on kovaa kuria lapsille, mm. peukalonimijä menettää peukalonsa ”riks ja raks”, kun räätäli leikkaa poikki ja murjaania pilkkaavat lapset upotetaan mustepulloon. Kuvat näkyvät täällä, http://www.gutenberg.org/files/12116/12116-h/12116-h.htm

Väkivaltaisin lienee kuitenkin kahden pahankurisen pikkupojan Maxin ja Moritzin kohtalo, heidät jauhetaan lopulta myllyssä ja syötetään kanoille. Wilhelm Buschin Max ja Moritz löytyy myös digitoituna versiona, http://www.gutenberg.org/files/17161/17161-h/17161-h.htm
