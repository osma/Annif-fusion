Mitä tarkoittaa rauhanmerkki, jossa on ympyrän sisällä nurinpäin oleva risti (löytyykö aiheesta kirjallisuutta)
Rauhansymboleista oli juttu uusimmassa Helsingin Sanomien Nyt-liitteessä (nro 15/03). Tämä on suora lainaus lehdestä: "Tunnetuin rauhanmerkeistä lienee peace-merkki, risti jonka vaakalinja osoittaa päistä alas. Peace-merkki on usein yhdistetty 1960-luvun hippiliikkeeseen, mutta se on ollut käytössä jo 1950-luvulla. Merkin syntyhistoriasta on esitetty eri teorioita. Parhaimman mukaan merkissä olisivat vanhan lippuviestijärjestelmän mukaiset kirjaimet n ja d. Ne viittaavat termiin `nuclear disarmament` (ydinaseiden riisunta). Merkkiä on tulkittu myös muinaissymbolina sekä muunnoksena kristillisestä rististä. Nykyisin peace-merkki on vakiintunut osaksi nuorisomuotia."

Kirjastoista löytyy erilaisia symboli- ja merkkikirjoja sekä -hakuteoksia. 
Esim. Bruce-Mitford; Viestivät merkit paljastavat symbolit. Helsinki : Helsinki Media, 1997.

Voit hakea oman kirjastosi kokoelmatietokannasta lisää teoksia esimerkiksi seuraavilla hakusanoilla: symbolit, symboliikka, merkit

Katso myös http://www.symbols.com/  ->word index -> peace
