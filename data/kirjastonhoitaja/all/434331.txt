Kenen kirjoittama on teksti, joka alkaa näin:

Yli hankien suksemme siukunut on
kuin nuori ja notkea näätä...

Viimeinen säe kuuluu:

Yli aikojen, paikkojen kehättömäin
taa hävityskausien niiton,
yhä suorene siis ylös päivää päin,
latu Työväen Urheiluliiton.
Etsimänne runo on Lauri Viidan kirjoittama. Runon nimi on joko Hiihtäjä (tai Hiihtäjät), ja se on kirjoitettu todennäköisesti Työväen Urheiluliiton juhliin. Työväenliikkeen kirjaston kautta löytyi tieto, että runo on kirjoitettu TUL:n 30-vuotisjuhliin eli vuonna 1949 tai TUL:n Tampereen piirin juhlaan. Lauri Viita oli Pispalan Tarmon aktiiveja. Runo on julkaistu TUL:n tai Työväen joululehdessä. Ko. lehtiä on Työväenliikkeen kirjaston kokoelmissa. Mikäli haluatte käydä tutustumassa lehtiin paikan päällä, ne saa  luettaviksi odottaessa.

Lähde:
Työväenliikkeen kirjasto
TUL:n aktiivijäsen
