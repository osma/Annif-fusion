Minkälaisista tai mistä kirjoista löytäisin tietoa linnanneitojen elämästä kouluesitelmää varten?
Linnanneitojen elämästä tietoja kannattaa hakea hieman kiertoteitse, sillä linnanneidot itse eivät juurikaan ole olleet historiankirjoituksen kohteena. Aiheesta löydät hakemalla tietoa ritarilaitoksesta, linnoista, aatelista tai/ja keskiajan kulttuurihistoriasta. Eli siitä ajasta ja niistä paikoista missä ja milloin linnanneidot olivat  ja elivät. 

Tästä aihealueesta kertovat mm. seuraavat kirjat:
Derry: Karmea totuus keskiajasta (1999)
Sindt, Ulf : Ritarit (1998)
Gravett: Keskiajan ritarit (1996)
Clare, John: Ritarit (1992)
Feodalismi - uuden ajan käsite, keskiajan ilmiö, maailmanhistorian kategoria (1997)

Toinen tie on hakea tietoa naisten asemasta ja naishistoriasta. Oivallisia lähteitä ovat 
Kaari Utrion Eevan tyttäret - Eurooppalaisen naisen, lapsen ja perheen historia (1984) ja Päivi Setälän Keskiajan nainen (1996). Edellisestä on syytä tutkia etenkin luku V Ritarirunoista lieden ääreen  ja jälkimmäisessä luku Ritarikulttuuri.

Kysy näitä ja vastaavia kirjoja lähikirjastostasi.

