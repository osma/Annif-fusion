Mistä löydän ajantasaiset julkisen hallinnon toimintaperiaatteet tai arvot 
(tyyliin avoimuus, tasapuolisuus, ...) ? Mielellään arvovaltainen lähde, johon voin viitata.
Pääkaupunkiseudun yhteisen Plussa-aineistohaun kautta voit selata aineistoamme. Vaihda kohtaan 'hae teoksia ja julkaisuja' joiden asiasana tai luokka ja hakusanaksi julkinen hallinto. Haun osoite on http://www.libplussa.fi/ 

Toimintaperiaatteiden tai arvojen lisäksi käytetään nykyisin myös ilmaisua julkilausuma. Ilmaisu on ehkä hieman lievempi tapa määritellä organisaation toimintaperiaatteita kuin vaikkapa arvot.

Valtiovarainministeriö toimii hallituksen asiantuntijayksikkönä hallinnon kehittämisasioissa. Ministeriö myös käynnistää ja edistää poikkihallinnollisia kehittämishankkeita, näistä löydät tietoa osoitteessa http://www.vn.fi/vn/vm/kehittaminen/index.html

Julkaisun Laadukkaat palvelut, hyvä hallinto ja vastuullinen kansalaisyhteiskunta - hallintopolitiikan suuntalinjat on osoitteessa
http://www.vn.fi/vn/vm/julkaisut/muut_julkaisut/hallinto.htm

Valtiovarainministeriöllä on meneillään palvelu- ja laatuhanke sekä  BSC-Forum. Valtiovarainministeriön asettaman hankkeen tavoitteena on vahvistaa julkisen sektorin palvelu- ja kilpailukykyä sekä tuloksellisuutta  kehittämällä julkisten palvelujen laatua ja asiakaslähtöisyyttä  (Palvelu- ja laatuhanke) sekä tehostamalla julkisten organisaatioiden strategista johtamista (BSC-forum) http://www.vn.fi/vm/laatuhanke/index.html

Julkisen hallinnon viimeaikaisia muutoksia on aiheuttanut uusi laki viranomaisen toiminnan julkisuudesta, joka tuli voimaan joulukuun alussa. Laki sääntelee viranomaisten hallussa olevien asiakirjojen julkisuutta ja salassapitoa. http://www.om.fi/julkisuus/
