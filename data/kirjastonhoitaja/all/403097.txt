Haluaisin tietää mitä tietoa Suomesta löytyy Andien intiaanien vanhasta viljelykasvista quinuasta.
Kirkes-kirjastojärjestelmässä, johon kotipaikkasi Mäntsälä kuuluu, on saatavana ainakin seuraavat teokset, joista voisi löytyä tietoa quinuasta: Peru - Andien maan kolme vuosituhatta sekä Rafael Karstenin Inkavaltio ja sen kulttuuri. Muita kirjoja, joissa voisi asiasanojen perusteella olla viljelykasvitietoa, ovat esimerkiksi Salaperäinen Amazon (toim. Renne Nikupaavola, alkuperäisteos Mad white giant), Craig Morris: The Inka Empire and its Andean origins, The Cambridge encyclopedia of Latin America and the Caribbean, The Penguin history of Latin America ja Ann Kendallin Everyday life of the the Incas. Näitä voit kysyä kaukolainaksi tai varata ja noutaa pääkaupunkiseudun HelMet-kirjastoista (Helsinki, Espoo, Vantaa, Kauniainen). Yliopistojen tietokannasta Linneasta löytyy kolme teosta quinua-hakusanalla: Repo-Carrasco-Valencian Andien alkuperäiset viljelykasvit - käyttämätön ravitsemuksellinen voimavara, Arnoldin Ecology and ceramic production in an Andean Community sekä Gonzalesin La naturaleza - cura a base de plantas medicinales. Voit kysyä näiden saatavuutta tai mahdollisuutta kaukolainaan lähikirjastostasi. Oletko jo tarkistanut internetistä löytyvät quinua-aiheiset sivustot? Näitä löytyy yksinkertaisella Google-haulla paljon, runsaasti tietoa espanjaksi esim. linkistä http://www.prodiversitas.bioetica.org/quinua.htm
tai http://es.wikipedia.org/wiki/Quinua sekä suomeksi linkistä http://www.paaskyt.fi/andikasvit.htm
