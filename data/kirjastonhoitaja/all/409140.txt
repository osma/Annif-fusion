Mistä voin löytää tietoja ja taulukoita siitä, kuinka paljon kirjastot budjetoivat ja käyttävät rahaa musiikkiaineiston hankintaan?
Kirjastojen tilastoja löytyy www-osoitteesta

http://tilastot.kirjastot.fi

Valitse perustilastot ja valintasi mukaan alue, esim. koko maa, ja sitten valitse vuosi, esim. 2006. Katso sitten otsikon Kokoelmat ja toiminta alta sarake Hankinnat: Nuotit ja partituurit ja esim. musiikkiäänitteet.

Vastaavasti voit valita esim. jonkin maakuntakirjastoalueen tai vaikkapa tietyn kunnan.

Opetusministeriön verkkosivuilla on kirjastoon liittyviä tilastoja:
http://www.minedu.fi/OPM/Kirjastot/tilastot/?lang=fi
Avaa esim. 2004 ja 2005: hankinnat löytyvät taulukosta, myös musiikkiaineisto.

Kirjastotilastoja julkaisevat myös läänit. Niitä löytyy painettuina ja verkosta halutun läänin mukaan. Yksi uusimpia meidän läänimme kirjoja on esim. kirja Etelä-Suomen läänin yleiset kirjastot vuonna 2005:

Sulin, Hannu
Etelä-Suomen läänin yleiset kirjastot vuonna 2005 / [Hannu Sulin ja Johanna Weckman (taulukot/grafiikka)]. - [Hämeenlinna] : Etelä-Suomen lääninhallitus, 2006. - 83 s. : kuv., kartt. ; 30 cm. - (Etelä-Suomen lääninhallituksen julkaisuja, ISSN 1455-3244 ; 107)
Myös verkkojulkaisuna
ISBN 952-460-136-2 (nid.)
ISBN 952-460-137-0 (PDF)
YKL: 02.08 
Asiasanat: yleiset kirjastot : tilastot : Etelä-Suomen lääni 
LK: Weckman, Johanna 

Kirjastot julkaisevat myös vuosittaisia toimintakertomuksia (nykyisin laajalti myös verkossa, ei vain painettuina), joista yleensä ilmenevät hankinnat ja niiden jakautuminen eri aineistotyyppien kesken, mukana mahdollisesti myös musiikkiäänitteet ja nuotit ja partituurit ym. Esim. Lahden kaupunginkirjasto-maakuntakirjaston viimeisin julkaistu toimintakertomus (2005) löytyy klikkaamalla nettisivujemme palveluhakemistosta
http://kaupunginkirjasto.lahti.fi/hakemisto.htm
kohta Toimintakertomus 2005. Hankinnat löytyvät julkaisun alkupäästä.

Painettuja kirjastotilastoja löytyy myös esim. Juhani Pihlajan kirjasta Kirjastonkäyttö. Minulla ei ole nyt kirjaa käsillä, joten en ole varma, löytyykö musiikkikirjastotilastoja:

Pihlaja, Juhani
Kirjastonkäyttö / Juhani Pihlaja. - Lahti : Soceda, 2004 (Vammala : Vammalan kirjap.). - 156 s. ; 25 cm
ISBN 951-9291-03-2 (nid.)
YKL: 02 
Asiasanat: kirjastonkäyttö ; kirjastopalvelut ; lainaustoiminta ; yleiset kirjastot : tilastot ; kirjastot : tilastot 

Musiikkikirjastojen toimintaan voit yleisesti perehtyä mm. (ei välttämättä tilastotietoja);
http://www.kirjastot.fi/fi-FI/musiikki/

Suomen musiikkikirjastoyhdistys:
http://www.kaapeli.fi/~musakir/
