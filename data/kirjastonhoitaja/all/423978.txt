Olen etsinyt internetistä Irlannin kansantarinoita, mutta olen löytänyt vain englanniksi. Englanniksi on kuitenkin raskasta lukea vanhahtavia tarinoita ja kysyisin nyt, että onko niitä internetissä suomenkielisinä lainkaan? Olisi tosi mahtavaa jos on.
Valitettavasti en minäkään onnistunut löytämään Internetistä suomeksi  varsinaisia kokonaisia tarinoita. Suomi-Irlanti -seuran Turun osaston kotisivuilla kerrotaan joidenkin perinteiden taustoista: #link::16dea1dd-0b10-469c-a67b-3c154c8985dd::http://www.finnish-irish.fi/turku/::linkend# (valitse vasemmasta reunasta "Juhlapäiviä ja perinteitä").
Irlannin historiasta löytyy tietoa mm. Suomen Dublinin suurlähetystön sivuilta, http://www.finland.ie/public/default.aspx?nodeid=43818&contentlan;=1&culture;=fi-FI. 

Kirjastosta sen sijaan löytyy jonkin verran aiheeseen liittyvää kirjallisuutta:

James, Simon: Keltit (Otava, 2005)
Sjöblom, Tom: Druidit : tietäjiä, pappeja ja samaaneja (SKS, 2006)
Veggi, Giulio: Matka Irlantiin : kelttiperinteen ja myyttien saari (ICP, 1993)

Irlantilaisia kansansatuja löytyy seuraavista satukokoelmista:
Baxter, Nicola: Maailman ympäri satujen siivin (Kirjalito, 2002)
Lupton, Hugh: Ihmesatuja eri maista (Pieni Karhu, 2002)
Percy, Graham: Satuja eri maista (Kirjalito, 2004)
Taikapuu kuiskii : satuja Euroopasta Intiaan (Gummerus junior, 1991)

Englanniksi kannattaa kokeilla seuraavia kirjoja, jotka kieliasunsa puolesta lienevät hieman mukavammin luettavissa:
Carroll, Yvonne: Great Irish legends for children (Gill & Macmillan, 1997)
Donegan, Maureen: Fables and legends of Ireland (Mercier, 1992)
Irish legends for children (Gill & Macmillan, 1994)

Kirjastosta löytyy myös Ron Kavanan 4 cd-levyn paketti Irish ways : the story of Ireland in song, story and poetry.
