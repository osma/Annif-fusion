Hei! Haluaisin tietää kuka oli se mies joka esiintyi Salkkareissa varmaan jakson verran. Hän oli Sallan seuralainen stellans-gaalassa, kun Salla ei halunnut mennä yksin ja päätti ostaa seuralaisen. Sarjassa hän näytteli nimellä Mikael. Luulen jakson tulleen aivan alkuvuodesta 2009, mutta en ole täysin varma. Samaisen miehen löytää youtubesta nimellä Salla ja Mikael. Juttu häiritsee minua, sillä olen aivan 100% varma että tunnen miehen. Uskon että hän on oikeasti Tomi, mutta en tiedä sukunimeä.
Tiedustelimme asiaa Salattuja elämiä tuottavasta FremantleMedia Finlandista. Kyseisessä sivuroolissa escort Mikaelina nähtiin Tomi Kantola. Olit siis oikeassa henkilön etunimestä.
