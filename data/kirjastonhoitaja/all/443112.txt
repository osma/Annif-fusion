Pyydän apua löytääkseni vastauksen, mikä muistomerkki ja missä.
Minulla on n.1980 otettu kuva kuva, jossa lapseni ovat muistomerkin edessä. Muistomerkki on n. 2m korkea ja lähes metrin leveä kivipaasi. Siinä on ylhäällä kuin liekkejä ja edessä ilmeisesti pronssinen laatta, sen tekstistä en nyt saa selvää. Minulla on muistikuva, että olisin sen silloin liittänyt jotenkin Lapin sotaan. Nyt en löydä siitä kuvaa mistään lähteistä. Teen valokuvakirjaa perheeni lapinmatkoista ja tieto muistomerkin sijaintipaikasta auttaisi minua tarkentamaan matkareittejämme. Voisin lähettää kuvan muistomerkistä, mutta en tiedä miten se onnistuu.
Kyseessä saattaisi olla Ensio Seppäsen suunnittelema Kuoskun kaukopartiouhrien muistomerkki Savukosken Kuoskun kylässä.

Laatan teksti on seuraavanlainen:

Tämä muistokivi pystytetty 3.9.1941
partisaanien uhreiksi joutuneille

Jälkipolvet:
Älä kysy mitä maaltasi saat,
kysy sitä mitä voit sille antaa.

http://3.bp.blogspot.com/-9Dxr9we0TVA/TgMGPMyZxuI/AAAAAAAAAIs/6CI1TuIPr30/s1600/Savukoski_Kuosku-1979-Partisaanien_uhrit-01.jpg

"Kuoskun kaukopartiouhrien muistomerkin suunnitteli professori Ensio Seppänen. Sen mahtava graniittipaasi otettiin sodanaikaisesta Salpalinjasta. Muistomerkki paljastettiin 22.7.1979. Siihen lisättiin 15.7.1994 laatta, jossa on Kuoskussa surmattujen ja sodissa 1939 – 1945 kaatuneiden kuoskulaisten nimet. Nimiä on 19. Käyntiohje: Kuoskun kylä on noin 15 km Savukoskelta Sallan tietä (st 965). Muistomerkki keskellä kylää tien vierellä sen pohjoispuolella."
(Suomen sotamuistomerkit 1939-1945)
