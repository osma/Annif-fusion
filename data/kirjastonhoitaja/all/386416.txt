Haluaisin tietoa aiheesta: tiedon oikea käyttö ja arvionti. Aiheeseen liittyvät myös: media,tiedon luotettavuus/riskit/vastuu/ymmärtäminen.
Turun kaupunginkirjaston kokoelmista löydät kirjallisuutta tiedon käsitteestä luokasta 16.1, esim.
Ilkka Niiniluodon "Informaatio, tieto ja yhteiskunta" tai  Mikko Yrjönsuuren "Tiedon rajat". Luokassa
07 (Joukkotiedotus) ja sen alaluokissa on mediaa käsittelevää kirjallisuutta, joita myös voi hakea
asiasanoilla "medialukutaito", "mediakasvatus", "viestintäkasvatus". Saat esim. teoksia kuten 
Masterman:"Medioita oppimassa" ja "Media-analyysi : tekstistä tulkintaan". Vastuukysymystä
valaistaan esim. teoksessa Ari Heinonen "Vahtikoiran omatunto : journalismin itsesäätely ja toimittajat".
Tiedon vastuulliseen käyttöön liittyy myös oikeustieteellisiä näkökohtia ja luokassa 33.2 on esim.
Maija Kleemolan "Tietosuoja : vaatimukset verkottuvassa tietojärjestelmässä", jossa mm. käsitellään
yksilönsuojaa ja henkilörekisterien käyttöä. Teos "Viestinnän jäljillä : näkökulmia uuden ajan ilmiöön" on yleisesitys uudemmasta viestintätutkimuksesta, jossa myös viestinnän globalisoituminen nousee esiin.
