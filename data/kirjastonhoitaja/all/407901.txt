Voisiko teillä olla laajenpia tietokirjasarjoja? Meillä on kokeet ja tarvitsisin monia eläin- ja kasvikirjoja. En ole kuitenkana löytänyt muita kuin sellaisia, joista en saa tarpeeksi tietoa.
Jos sinulla on kirjahankintatoiveita, sinun kannattaa ottaa yhteyttä kotikuntasi kirjastoon ja osoittaa toiveet suoraan sinne. 

Verkostakin onneksi löytyy hyviä sivustoja, joista voi hakea tietoa eläin- ja kasvikunnasta. Seuraavassa joitain vinkkejä:

Wikipedia, netissä oleva vapaa tietosanakirja. Kirjoita hakuruutuun hakusanoiksi eläinkunta ja vaihtoehtoisesti kasvikunta, niin saat tulokseksi laajat aiheita käsittelevät sivustot.
http://fi.wikipedia.org/wiki/Wikipedia:Etusivu 

Makupalat-linkkikirjasto. Sisältää paljon linkkejä myös englanninkielisille sivuille, mutta voit poimia joukosta suomenkieliset sivut. Valitse kategoriaksi ’Eri tieteenaloja’ ja sieltä kohta ’Biologia’.
http://www.makupalat.fi/

Linkkikirjasto. Kirjoita hakuruutuun hakusana, yksi kerrallaan,  esim, kalat, linnut, nisäkkäät, kasvit. Tulokseksi saat linkkiluetteloita, josta löytyy linkkejä myös suomenkielisille sivuille.
http://www.kirjastot.fi/fi-FI/linkkikirjasto/

Tietoa eläimistä löydät myös suoraan seuraavilta verkkosivuilta:
http://www.welanders.nu/lajisanasto/
http://www.birdlife.fi/
http://www.ahven.net/opetusmateriaali/
http://www.yle.fi/kouluportti/ekolokero/

Seuraavat eläin- ja kasviaiheiset hakuteokset löytyvät ehkä myös kotikuntasi kirjastosta:

- Suomen luontotieto. Osat 1-4, WSOY 2005
- Laaksonen, Juha: Koko perheen värikasvio, Gummerus 2005
- Tietoretki. Osat 1 ja 2. Lasten tietokirjasto, WSOY 2004
