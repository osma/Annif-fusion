Exlibriksen dokumentointi Helsingin Yliopiston kirjastossa?
Hej,
teetin 70-luvulla exlibriksen ja silloin ymmärsin, että tästä painotuotteesta pitäisi toimittaa 2 kpl tietojen kera (omistaja, aihe, painoaika ja -paikka, kuvan taustaa) Helsingin ylipiston kirjastoon.

Oliko näin, ja onko edelleen näin?
Aivan oikein, Kansalliskirjasto (osa Helsingin yliopiston kirjastolaitosta, entinen Helsingin yliopiston kirjasto) kerää edelleen pienpainatteita, joiksi exlibriksetkin luetaan. 

Exlibristä tulee toimittaa kaksi kappaletta. Lähetyksen mukaan tulee liittää kaksi lähettäjän täyttämää vapaakappaleiden lähetysluetteloa, joista toisen kirjasto sitten lähettää luovuttajalle kuitattuna takaisin. Lomakkeessa tulee olla lähettäjän yhteystiedot, tuotteen valmistusajankohta, lyhyt kuvaus itse tuotteesta ja alla lähettäjän allekirjoitus. Lähetysosoite on 
Kansalliskirjasto /Vapaakappaletoimisto
PL 26 (Teollisuuskatu 23)
00014 Helsingin yliopisto

Kansalliskirjaston vapaakappaletoiminnasta kerrotaan tarkemmin osoitteessa http://www.kansalliskirjasto.fi/julkaisuala/vapaakappaleet.html
Tuolta sivulta kohdasta "Käytännön ohjeita" löytyy myös yllä mainitsemani vapaakappaleiden lähetysluettelon valmis lomakepohja.
Vapaakappalepalveluiden puhelinnumero on 09-191 44321.
