Onkohan mahdollista saada vielä jostain tietoa aikoja sitten  (70-luvulla) hallitsemastaan autosta?

Kyse on jenkkiautosta, itselläni ei ollut edes ajokorttia, joten se ei sen kummemmin silloin kiinnostanut. Saisko pelkän nimeni perusteella tätä tietoa? Ihan vaan kiinnostaisi, että  mikä auto se tarkalleen oli.

Terveisin edelleen kortiton
Jos ajoneuvo on yhä rekisterissä ja sinulla on tiedossasi rekisterinumero, tietojen pitäisi löytyä Liikenteen turvallisuusvirasto Trafin ajoneuvoliikennerekisteristä. Tiedot ovat maksullisia.

Rekisterin yhteystiedot löytyvät internet-osoitteesta 
http://www.trafi.fi/palvelut/rekisteritietopalvelut/ajoneuvotiedot

Pelkästään omien henkilötietojesi perusteella tietoja tuskin löytyy. Jos sinulla oli autolle vakuutus tuolloin, voit tiedustella kyseisestä vakuutusyhtiöstä, onko noin vanhoja tietoja säilytetty.
