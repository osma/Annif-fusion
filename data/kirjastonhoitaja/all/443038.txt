Hei! Voiko pienessä, kerhotyyppisessä kokoontumisessa näyttää elokuvan ilman esitysoikeuksia. Kyse ei olisi siis avoimesta tapahtumasta vaan pienen piirin suljetussa tilassa esitettävä jakso eräästä sarjasta. 
Kirjasto on kerhon vetäjä. Meillä on ostettuna myös elokuvalisenssi vuodeksi, mutta sarja, jota haluaisimme katsoa ei valitettavasti kuulu lisenssin piiriin. Kiitos tiedosta jo etukäteen!
Jos esityksen järjestää kirjasto, se on on julkista elokuvan esittämistä, vaikka tapaamismuotona olisi "pieni piiri". Kirjasto voi esittää suojatun elokuvan vain luvan perusteella, koska kirjaston toiminta ei koskaan ole yksityistä.

Jos kyseessä on elokuvakerho, jossa myös keskustellaan kyseisestä jaksosta, on ainakin teoriassa mahdollista vedota sitaattioikeuteen. Se kuitenkin edellyttää, että käsittely on selkeästi enemmän kuin jälkikäteinen keskustelu tyyliin "minusta tämä oli todella mielenkiintoinen jakso". Sitaattioikeus on sidottu tilanteeseen, jossa jonkun esitys (esimerkiksi alustus) vaatii havainnollistuakseen jakson katsomisen.

Heikki Poroila
