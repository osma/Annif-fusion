mistä löytäisin tietoa dementoituneen palveluketjusta tai hoitopolusta?
hei,

Et maininnut oletko jo tutustunut teokseen Dementoituvan hoitopolku, Sirkkaliisa Heimonen, Päivi Voutilainen (toim.), Tammi, Helsinki, 2001. ISBN: 951-26-4657-9.
Siinä "esitellään näkökulmia dementoivasta sairaudesta kärsivän ihmisen hoidon jatkumolle sairausprosessin etenemisen mukaisesti".  Teos esittelee muun muassa ensitietokursseja, muistipoliklinikkatoimintaa ja erilaisten yksiköiden tarjoamaa päivä-, lyhytaikais- ja pitkäaikaishoitoa.
Lisää teoksia dementiaa sairastavan henkilön hoitomuodoista voit hakea asiasanoilla "dementia" ja "hoito" tai "hoitomenetelmät" tai "kuntoutus" tai "kotihoito" tai  "laitoshoito".

Graduasi varten tarvitset ehkä myös teoreettista tietoa palveluketjuista. Voisit vilkaista teosta Hyvinvointivaltion palveluketjut, Susanna Nouko-Juvonen, Pekka Ruotsalainen, Irma Kiikkala (toim.) Tammi, Helsinki, 2000.

Voit hakea joko Aurora-tietokannasta http://www.rovaniemi.fi/palvelut/rovaniemi_palvelu.asp?languageid=3&deptid;=2924~3243~2952~2956 tai  Lapin yliopiston tietokannasta http://hilla.csc.fi/cgi-bin/Pwebrecon.cgi?LANGUAGE=Finnish&DB;=local&PAGE;=First

