Hei! Yritin etsiä Helmetistä eri hakusanoilla ja yhdistelmillä teoksia, jotka käsittelisivät kommunismia ja muotia/vaatetushistoriaa. En löytänyt mitään! Kai kirjastossa nyt jotain pitäisi aiheesta olla... Esimerkiksi tällainen kirja vaikuttaa kiinnostavalta:

http://www.amazon.com/Fashioning-Socialism-Clothing-Politics-Consumer/dp/1845202821

Olen lukenut tähän mennessä teoksen Kehon muisti, haluaisin lukea aiheesta lisää.

Miten löytäisin aiheesta kirjoja?
Kokonaista kirjaa sosialismista/kommunismista ja muodista ei Helmet-kirjastoista löydy. Ainakin alla luetelluista  kirjoista ja lehdistä löytyy kuitenkin artikkeleita aiheesta. Ne löytyvät myös Helmet-kirjastoista.

- Gronov, Jukka, Oliko sosialismissa muotia? Neuvostokulutuksen historiaa (teoksessa Arjen talous: talous, tunteet ja yhteiskunta / Pertti Jokivuori & Petri Ruuskanen (toim.) (2004) 
- Gronow, Jukka, Kulutusyhteiskunta ja sen kriitikot. (Tiede & edistys. 1992, nro 1, s. 8-16)
- Salonen, Kirsti, Muoti saapuu Moskovaan (Parnasso, 1987, nro 2, s. 107-108)
- Gronow, Jukka, Neuvostomuodin synty: toisen maailmansodan jälkeisen kulutuskulttuurin erityispiirteitä Neuvostoliitossa / Jukka Gronow ja Sergey Zhuralev (teoksessa Venäjä ja Suomi juhlakirja professori Timo Vihavaiselle 9.5.2007 / Kristiina Kalleinen (toim.) (2007)

Yksi pro gradu –työ pukeutumisesta Neuvostoliitossa on tehty:

- "Täytyy pukeutua puhtaasti ja hyvin, siististi ja kauniisti" : keskustelu pukeutumisen ja ulko-näön uudistamisesta ja normeista Neuvostoliitossa 1923-1928 / Kirsikka Saari. (pro gradu, Helsingin yliopisto, 2001)

Löytämäsi kirja on ainakin Helsingin yliopiston Valtiotieteellisen tiedekunnan kirjastossa (http://www.helsinki.fi/kirjasto/keskusta/tutustu/toimipaikat.html)

-Fashioning socialism: clothing, politics, and consumer culture in East Germany / Judd Stitziel

Itäsaksalaista muotoilua, joskaan ei vaatemuotia, käsittelee alla oleva kirja:

DDR-design : itäsaksalaisen suunnittelun helmiä / Günter Höhne ; saksan kielestä suomentanut Anne Mäkelä (2010)
