Ovatko kirjaston mikrofilmit vapaasti katsottavissa? Kyse on nimenomaan Helsingin Sanomien mikrofilmiaineistosta (Turun Kaupunginkirjastossa vuodesta 1904 lähtien). Saako sellaisia aineistoja selata läpi, ja onko joistain kohdin mahdollista ottaa tulosteita?
Turun kaupunginkirjaston mikrofilmit ovat vapaasti käytettävissä pääkirjaston käsikirjastossa (Linnankatu 2, 2. krs). Niistä voi ottaa kopioita hintaan 2 mk / kpl (A4-koko). Mikrofilminlukulaitteisiin kannattaa varata etukäteen aika numerosta 2620 629. Lisätietoja sanomalehtien mikrofilmeistä löytyy myös arkistosta asiasanoilla "mikrofilmit" ja "Turun Sanomat".
