Hei!

Olen menossa naimisiin ja haluaisin ehdottomasti kirkkoon poistulomarssiksi DANSE DES SAUVAGES - RAMEAU - urkusoolon. Kanttorimme ja minä olemme yrittäneet etsiä jo pitkään nuottia tähän kappaleeseen. Voisitteko auttaa sen löytämisessä, vai onko nuotin löytäminen mahdotonta? yt. Adele Vähäsöyrinki
Danse des sauvages on osa Jean-Philippe Rameaun oooperabaletista Les Indes galantes. Urkusovitusta tästä orkesterikappaleesta ei näytä olevan saatavissa, mutta Rameaun itsensä muokkaama kosketinsoitinsovitus lienee sovellettavissa myös uruille.

Sovitus julkaistiin nimellä "Les sauvages" nuottikokoelmassa Nouvelles suites des pieces de clavecin. Erillisenä Les savages on mm. nuottikokoelmassa The Library of Baroque Music, Amsco 2015, ISBN 9781783052530. 

Koska Rameaun (1683-1764) laatima sovitus on tekijänoikeudellisesti vapaa, sen saa kätevimmin verkosta:
http://www.mutopiaproject.org/ftp/RameauJP/sauvages/sauvages-a4.pdf
