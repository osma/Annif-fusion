Kysymys moottoripyörän parkkeeraamisesta. Jos parkkeeraa moottoripyöränsä alueelle, jossa maksua vastaan saa pysäköintikuitin/-lapun, miten kyseisen lipukkeen kanssa tulisi toimia? Autoissa olevaa tuulilasia moottoripyörissä ei ole, ja jos lipukkeen jättää moottoripyörän "tuulilasiin", joku saattaa sen varastaa, etkä pysty enää jälkikäteen todistamaan, että olet pysäköintimaksun maksanut.
Liikenneturvan sivuilla todetaan, että lipuke laitetaan itselle talteen. Jos käy niin hassusti, että valvoja laputtaa pyörän, niin virhemaksusta valitettaessa lipuke liitetään valitukseen ja näin asia saadaan oikaistua. 

Pysäköintikiekkoahan moottoripyörissä ei tarvitse käyttää.

Lähde: Liikenneturva
http://www.liikenneturva.fi/fi/kysyttya/moottoripyoraily.php?we_objectID=299
