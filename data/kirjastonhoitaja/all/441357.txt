Hei,
etsin egyptiläistä kaunokirjallisuutta, mahdollisimman modernia ja mielellään suomeksi käännettyä. Muistan, että heillä on Nobel -voittaja (kuka?) ja hänen teoksensa kuvaisivat 50-lukua? Erityisesti kiinnostaa koptit eli Egyptin kristityt. 

Myös tietokirjallisuus kiinnostaa, se voi olla myös englanninkielistä. Eniten kiinnostaa ihmiset, tavat, kulttuuri. 

Kiitos jo etukäteen kaikista vihjeistä ja jostakin, mistä voisi päästä alkuun!
Egyptin kansainvälisesti tunnetuin kirjailija on varmaankin vuoden 1988 nobelisti Naguib Mahfouz, jolta on suomennettu viisi teosta: Miramar (1989), Midaqq-kuja (1990), Palatsikatu (1992), Intohimon palatsi (1995) ja Sokerikuja (1996). Suluissa ovat teosten suomennosvuodet.

Myös seuraavien kirjailijoiden teosten suomennosten avulla voi tutustua egyptiläiseen kirjallisuuteen:

Husain, Taha: Päivät (1982) 
El Saadawi, Nawal: Nainen nollapisteessä (1988), Imaamin tuho (1989),  Herra ex-ministerin kuolema ja muita novelleja (1990), Eevan kätketyt kasvot (1992)
Rifaat, Alifa: Kaukaa siintää minareetti ja muita novelleja (1989)
Aswani, Alaa al: Yacoubian-talon tarinat (2009), Chicagolaisittain (2011)
Tawfiq, Ahmad Khalid: Utopia (2013)

Joistakin edellä mainituista teoksista löytyy kuvaus Kirjasammosta.
http://www.kirjasampo.fi/

Egyptiläisestä elämästä, tavoista ja yhteiskunnasta voi lukea esimerkiksi näistä teoksista:

Sanna Negus:  Pidä hunnustasi kiinni, Fatima! : ja muita tarinoita nyky-Egyptistä (2005)
Taipale, Pilvi Riikka: Egyptin herkut (2005)
Wilson, Susan L.: Culture shock! Egypt : a survival guide to customs and etiquette (2011)
Tykkyläinen, Elise: Uuden elämän siemen (2011)
Danahar, Paul: World after Arab Spring (2013)
Steavenson, Wendell: Circling the square : stories from the Egyptian Revolution (2015) 

Gnostilaisuuteen ja kopteihin perehdyttävät nämä teokset:

Egypti - ajatuksia ihmisestä ja historiasta / toim. Mikko Telaranta (1989)
Nag Hammadin kätketty viisaus : gnostilaisia ja muita varhaiskristillisiä tekstejä / toimittaneet Ismo Dunderberg ja Antti Marjanen (2005)
Pagels, Elaine: Gnostilaiset evankeliumit (2006)
Erle, Johan: Gnostilaisuuden kolmas vuosituhat (2009)
Roskienkerääjien seurakunta : Egyptin toinen todellisuus : Kairon isä Simonin kertomus (2012)
Kuolleenmeren kadonnut kansa : Qumranin kirjoituksia / toimittaneet Raija Sollamo & Mika S. Pajunen (2015)

Kaikki edellä mainitut teokset kuuluvat HelMet-kirjastojen kokoelmiin. Ajantasaisen saatavuustilanteen voit tarkistaa HelMet-tietokannasta.


https://fennica.linneanet.fi/vwebv/searchBasic
http://www.nobelprize.org/nobel_prizes/literature/laureates/1988/mahfouz-bio.html
http://www.kirjasampo.fi/
http://www.helmet.fi/fi-FI
