Hei,

asiani koskee levynkansien tekijänoikeuksia. Voiko alkuperäisiä levynkansia pitää esillä näyttelyssä? 
Entä voiko levynkansista skannatut kuvat näyttää näyttelyssä? Keneltä lupa kysytään ja kuinka kauan tekijänoikeus on näissä voimassa?
Tekijänoikeuslain 20§:ssä todetaan taideteoksista yleensä: "Kun teoksen kappale on tekijän suostumuksella myyty tai muutoin pysyvästi luovutettu, kappaletta saadaan käyttää teoksen näyttämiseen julkisesti."

Lisäksi tekijänoikeusasetuksessa 21.4.1995/574 mainituilla kirjastoilla ja arkistoilla on pykälän 16 a mukaan oikeus "valmistaa omissa kokoelmissaan olevasta vahingoittumiselle alttiista julkistetusta teoksesta kappaleita valokopioimalla tai vastaavalla menetelmällä ja saattaa ne yleisön saataviin lainaamalla, jos teosta ei ole saatavissa kaupallisen levityksen tai välittämisen kautta".

Ks. tekijänoikeuslaki http://www.finlex.fi/fi/laki/ajantasa/1961/19610404
ja tekijänoikeusasetus
http://www.finlex.fi/fi/laki/ajantasa/1995/19950574

Taideteosten suoja-aika, eli aika jona teosten kopiointi ja yleisölle jakaminen yleensä on luvanvaraista, on 70 vuotta tekijän kuolemasta. Valokuvien ja äänitteiden suoja-aika on 50 vuotta niiden julkaisemisesta. Nämä suoja-ajat koskevat siis teosten toisintamista ja jakelua. 

Tekijänoikeuslaki http://www.finlex.fi/fi/laki/ajantasa/1961/19610404
 ja -asetus http://www.finlex.fi/fi/laki/ajantasa/1995/19950574 

Varsin selkeäsanainen esitys tekijänoikeuksista löytyy esimerkiksi Tekijänoikeuden tiedotus- ja valvontakeskuksen sivuilta #link::a607af3d-7339-4275-aa5a-41365e6a0b25::http://www.antipiracy.fi/::linkend# ja sieltä kohta Aineistot -> lue lisää -> Tekijänoikeus suojaa luovaa työtä -esite.
Suora verkko-osoite on #link::a607af3d-7339-4275-aa5a-41365e6a0b25::http://www.antipiracy.fi/::linkend#pdf/tekijanoikeus_suojaa.pdf
Kyseisessä esitteessä on myös eri taiteenaloja edustavien tekijänoikeusjärjestöjen yhteystiedot. Kätevä linkkilista on myös IFPI:n nettisivuilla http://www.ifpi.fi/ifpi/
