Hei,

miksi sukututkijaa rajoittaa sadan vuoden sääntö, kun taas kuka tahansa opiskelija voi tutkia minkä ajan kirkonkirjoja hyvänsä? On tylsää, kun etsintä noin vain katkeaa, enkä saa itse tietoa esim. isovanhempieni liikkeistä kuten muutoista, avioitumisista jms.
Kirkkohallitus antoi vuonna 2011 seurakunnille suosituksen, jonka mukaan 100 vuotta nuorempien kirkonkirjojen omatoiminen tutkiminen ei enää ole luvallista. Suositus oli seurausta korkeimman hallinto-oikeuden marraskuussa 2010 antamasta päätöksestä. Osa seurakunnista on tallettanut kirkonkirjojen mikrokorttikopioita maakunta-arkistoihin. Arkistolaitos antaa sukututkijoille edelleen mahdollisuuden tutkia aineistoa erillisellä käyttöluvalla, jota voi hakea myös sukututkimusta varten. Jotkut seurakunnat ovat kuitenkin vetäneet mikrokorttinsa pois arkistoista. 

Alle 100 vuotta vanhoista kirkonkirjoista on mahdollista saada tietoja seurakunnilta. Tietojen haku on maksullista.

Sukututkimus ja kirkonkirjat Suomen evankelis-luterilaisen kirkon sivuilla: http://evl.fi/EVLfi.nsf/0/B6129122E678E76AC225735C0029017E?OpenDocument
Arkistolaitoksen tiedote seurakunnille: http://sakasti.evl.fi/sakasti.nsf/0/0F61D00B4BB4204DC2257824002D1BD6/$FILE/2011-13-liite.pdf
Arkistolaitoksen ohje asiakkaille: http://www.arkisto.fi/uploads/Aineistot/Lomakkeet/Kirkonkirjat/Ohje20asiakkailletoukokuu202012.pdf
Arkistolaitoksen luettelo seurakuntiin palautetuista mikrokorteista: http://www.arkisto.fi/fi/news/565/61/Seurakuntiin-palautetut-kirkonkirjojen-mikrokorttikopiot/
Arkistolaitoksen käyttölupahakemukset: http://www.arkisto.fi/fi/aineistot/lomakkeet/
YLE uutiset: http://yle.fi/uutiset/sukututkijat_kyllastyivat_kirkkoherranviraston_toimintaan/6029535
