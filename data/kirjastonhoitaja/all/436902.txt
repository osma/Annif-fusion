Hei! Haluaisin lukea tämän vuoden aikana kirjoja, jotka olisivat kaikkein tunnetuimpia kirjallisuuden klassikoita. Siis sellaisia kirjoja, jotka ovat mahdollisimman tunnettuja ja suosittuja. Voisitteko te suositella minulle sellaisia kirjoja? Kirjojen olisi oltava suomenkielisiä (ei tietokirjoja) ja erityisesti minua kiinnostaa suomalaisten kirjailijoiden kirjoittamat kirjat, jotka ovat kaikkein käännetyimpiä ja tunnetuimpia kirjoja maailmalla.
Käännetyimpiä suomalaiskirjailijoita tai kirjoja ovat Kalevala, Mika Waltarin Sinuhe Egyptiläinen, Tove Janssonin Trollkarlens hatt, Arto Paasilinnan Jäniksen vuosi, Sofi Oksasen Puhdistus, Märta Tikkasen Århundradets kärleksaga ja Mauri Kunnaksen Joulupukki. 

Tieto on peräisin Filin eli Suomen kirjallisuuden tiedotuskeskuksen sivuilta:

http://www.finlit.fi/fili/fili/usein-kysyttyja-kysymyksia/

Lastenkirjoja näistä ovat Janssonin Trollkarlens hatt ja Kunnaksen Joulupukki. Märta Tikkasen kirja on suomennettu nimellä Vuosisadan rakkaustarina.

Kaunokirjallisuuden verkkopalvelu Kirjasamposta löytyy myös listaa kotimaisen kirjallisuuden klassikoista:

http://www.kirjasampo.fi/fi/node/636#.VLpgXfM8LGI

Jarmo Papinniemi ja Seppo Puttonen ovat toimittaneet kirjan Sata kirjaa, jossa esitellään sata kirjallisuuden klassikkoa, niin koti- kuin ulkomaisiakin. Kirjan saa lainaan kirjastoista.

Helsingin Sanomien Klassikkoautomaatin avulla voi etsiä itselleen sopivaa klassikkokirjallisuutta:

http://www2.hs.fi/klik/klassikkoautomaatti/klassikkoautomaatti.html

Toivottavasti näiden avulla löydät itsellesi lukemista.
