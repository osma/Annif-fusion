Kirja ja kirjailija hukassa.
Kirja on oletettavasti käännöskirja joskus 80-luvulta?
Juonesta en muista muuta kuin, että mies (tutkija, professori?) menee luennoimaan konferenssiin ? rautaesiripun taakse johonkin kuviteltuun maahan. Mies yrittää maasta kaikin keinoin pois, mutta ei onnistu.
Aivan kirjan lopussa mies näkee virtaavan veden (puro?), ja silloin mies tajuaa, että jos hän seuraa virtaavaa vetta, se johdattaa hänet maasta pois. Vesi on siis menossa johonkin suuntaan.
Voisiko teos olla Ferenc Karinthyn "Epepe" (Librum, 1982; suom. Otto Aho). Teoksessa unkarilainen professori, joka on matkalla Suomeen kongressiin joutuukin maahan, jota ei tunne ja jonka kielestä ei ymmärrä mitään. Teos päättyy siihen, että päähenkilö lähtee seuraamaan pientä puroa ja uskoo näin pääsevänsä kotiin.
