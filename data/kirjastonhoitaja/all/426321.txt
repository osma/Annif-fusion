Onko venäläisillä kopeekan kolikoilla mitään arvoa? Löysin sattumalta remonttia tehdessäni seuraavanlaiset rahat: 5 kopeekkaa vm.1880, 3 kopeekkaa vm.1896, 1 kopeekka vm.1915, 2 kopeekkaa vm.1874. Ainoastaan 5 kopeekan kolikko on ns.hyväkuntoinen, kaikki rahassa olevat merkinnät pystyy lukemaan, muut ovat enemmän tai vähemmän kuluneita.
Venäjällä 1800- ja 1900-luvun alussa käytetyistä kolikoista löytyy tietoa kirjasta Robert. P. Harris: A guidebook of Russian coins 1725 to 1982. 1983. Julkaisu on jo aika vanha, mutta kirjasta voi saada tietoa mm. siitä kuinka paljon kolikkoa on painettu ja jonkinlaisen käsityksen sen arvosta. Kirja on lainattavissa Joensuun seutukirjastosta.

Hallussasi olevien kopeekkojen arvon saat kuitenkin parhaiten selville asiantuntijalta. Suomen numismaatikkoliitolla on oma jäsensivunsa: http://www.numismaatikko.fi/ . Sieltä löytyvät jäsenyhdistykset kartalta.

Pohjois-Karjalan numismaatikoilla on tietopankki, johon voi lähettää kysmyksiä rahoista: 
http://www.pk-numismaatikot.fi/palvelut/palvelut.shtml 

Samantapaisiin kysymyksiin on vastattu ennenkin Kysy kirjastonhoitaja -palvelussa. Voit tehdä haun palvelun arkistosta hakusanalla 'numismatiikka':
http://www.kirjastot.fi/fi-FI/tietopalvelu/arkisto.aspx
