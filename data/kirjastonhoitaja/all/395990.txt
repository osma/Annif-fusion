Keskiaikainen Jokamies-moraliteetti on varmaankin suomennettu, mutta kenen toimesta, koska, ja mistä tämä suomennos olisi saatavissa? Etsin erityisesti näytelmä-versiota.
Etsimänne teos on suomennettu jo vuonna 1916 ja suomentajana on Huugo Jalkanen. Alla tarkat tiedot teoksesta, mikäli haluatte tilata teoksen kauttamme kaukolainaksi.

Hofmannsthal, Hugo von, Jokamies: vanha näytelmä rikkaan miehen kuolemasta / suomentanut Huugo Jalkanen. Helsingissä : Otava, 1916.

Tampereen kaupunginkirjastossa teosta ei ole lainattavaa kappaletta, mutta jo naapurikunnista Toijala, Viiala ja Mänttä teos löytyy, samoin Turun kaupunginkirjaston kokoelmista. 
Lisää tietoa kaukopalvelusta saatte sivuiltamme osoitteesta : http://www.tampere.fi/kirjasto/kauko.htm
Tietoa teoksen saatavuudesta muiden kirjastojen kokoelmista voitte etsiä tämän palvelun sivulta :
http://www.kirjastot.fi/page.asp?_item_id=856

Teatterikorkeakoulun kirjaston tietokannasta löytyy tieto, että Anja Samooja on suomentanut Suomen teatteriliitolle ao. tekstin ja se löytyy em. kirjastosta monisteena (37 sivua).

Jokamies : jokamiehen autuuden kuvastin : myöhaiskeskiaikaisen hollantilaisen ja englantilaisen tekstin mukaan suom. Anja Samooja. Helsinki : Suomen Teatteriliitto, [s.a.].

Turun kaupungin sivuilla kerrotaan, että ao. näytelmää tullaan esittämään ensi kesänä Turun ja Kaarinan seurakuntayhtymän, Turun kaupungin kulttuuritoimen ja Turun Oopperayhdistyksen yhteistyöproduktiona 30.7.-8.8. päivittäin.

Sivulta http://tapahtumakalenteri.turku.fi/tiedotteet.php?lang=fi&tid;=7 löytyvät tekijöiden yhteystiedot.
