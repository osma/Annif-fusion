Kauanko upouudella kirjalla kestää päätyä lainaushyllyyn kirjan ilmestymispäivästä alkaen, kun kirjasto on ilmoittanut laittaneensa sen tilaukseen? Minkälaisen prosessin uusi kirja käy ennen kuin se laitetaan lainattavaksi? Itseäni kiinnostaisi eräs kirja, joka oli ostettavissa 15.3. alkaen ja kirjasto oli laittanut kyseisen kirjan tilaukseen, mutta kirjaa ei edelleenkään voi lainata, vaikka aikaa on mennyt jo melkein kuukausi...
Hei,
Aika joka kuluu kirjan ilmestymisestä siihen että se tulee aineiston toimittajalta kirjastoon vaihtelee hivenen. Tämä vaihe tulee kyllä jatkossa nopeutumaan aineiston toimittajan uuden logistiikkakeskuksen myötä. Nyt tämän muutoksen vuoksi viime viikojen aikana on aineiston tulo kirjastoon kyllä kestänyt hivenen normaalia pidempään. Kun kirja tulee Kouvolan kaupunginkirjastoon se rekisteröidään Kyyti-tietojärjestelmään ja sen luettelointiedot siirretään omaan tietokantaan. Tässäkin vaiheessa voi kulua aikaa, koska ostamme valmiit luettelointiedot. Sen jälkeen kirja siirtyy muovitukseen, josta se siirtyy lainausvalmiina asiakkaitten lainattavaksi. Valittelen jos tämä väliaikainen hitaus järjestelmässämme on aiheuttanut sinulle mielipahaa.
