Hei!
Luin kirjan, jossa rajavartiolaitoksen virkamies (?) oli pelastamassa merihätään joutuneita Afrikasta tulevia pakolaisia. Hän lähti sitten itse Afrikkaan ja joutui sitä myöden itse kokemaan samat kauheudet kuin afrikasta pakenijat. Kirjassa päädyttiin Marokon ja Espanjan rajalle. 

En löydä kirjan kirjoittajaa, enkä nimeä mistään. Kiinnostaisi "mainostaa" sitä muillekin.
Olisikohan etsimäsi kirja Laurent Gaudén "Eldorado" (Bazar, 2013, suom. Lotta Toivanen)?

Alla olevasta linkistä näet teoksen tiedot Helmet-verkkokirjastossa. Klikkaamalla luettelossa olevaa kirjan kannen kuvaa voit lukea takakansitekstin. Luettelossa oleva kuva kirjan kannesta on eri kuin sittemmin painoon päätynyt ja kustantajan sivuilta (ks. linkki alla) voit käydä kurkkaamassa oikean kansikuvan.


http://haku.helmet.fi/iii/encore/record/C__Rb2110643__Seldorado__P0%2C1__Orightresult__X7?lang=fin&suite;=cobalt
http://www.bazarforlag.fi/asema/eldorado/6565
