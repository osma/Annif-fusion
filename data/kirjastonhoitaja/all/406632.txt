Haltuuni on päätynyt ilmeinen lupatodistus, joka muodostuu valokuvasta ja toiselle puolelle  kirjoitetusta tekstistä..."suomen kansalainen (nimi)... oikeutetaan hevosensa..(hevosen tuntomerkit).. valtion tavarain ajoon Rovaniemen ja Kantalahden välillä..". Kyseinen henkilö on asunut Toholammilla ja on vaimoni esi-isiä. rvioisin tapahtuma-ajaksi 1800-lvun loppupuolta, Venäjän vallan aikaa kuitenkin henkilön iästä päätelle. Toholammilta on matkaa Rovamiemelle sen verran, että mistään muutaman päivän keikasta ei ole voinut olla kye. On mahdolista, että alueelta olisi koottu isompi erä miehiä ja hevosia, ja että ajo olisi ollut koko talven kestävä työ.
Kysymys: Löydänkö kauttanne tietoa ko ajoista tai vaikkapa vihjettä, kuinka edetä!
Voisiko kyseessä olla ns. kassinajo talvella 1915-16 välillä Kantalahti-Rovaniemi?

Kassinajoksi sanottiin venäläisten ympärysvalloilta saamien sotatarvikkeiden hevoskuljetusta suomalaisten voimin Kantalahden (Kannanlahden) asemalta Sallaan (Kuolajärvelle) ja  sieltä toisella hevoskyydillä Rovaniemelle (ja edelleen rautateitse Suomen alueen kautta Pietariin ja Venäjän rintamille). 

Hanketta varten perustettiin oma organisaatio, nimeltään 
Valtion tavarankuljetus Kantalahti-Rovaniemi.
Suomalaisia hevosia oli kuljetusta hoitamassa eri lähteiden mukaan parhaimmillaan 1000-2000, suurin osa Sallasta ja Kemijärveltä, mutta myös kauempaa. Urakka kesti marras-joulukuun vaihteesta 1915 huhtikuun loppuun 1916. Palkkoja ja korvauksia pidettiin "hyvin kohtuullisina".

Kantalahden Karjala oli vanhastaan huomattava kauppapaikka, jossa käytiin paljon Suomen puoleltakin, varsinkin Kuolajärven itäosista. Lähteistä ei kuitenkaan ilmene "kassinajon" lisäksi muuta näin laajaa hevossavottaa. Hevonen syrjäytti pororaidon rahdinajossa vuoteen 1913 mennessä, todetaan Sallan historiassa.

Lähdekirjallisuutta:
HEINÄNEN, Hannu: Sallan historia, Sallan kunta 1993
HAUTALA, Paavo: Tuntsan kojamot (Kurtin kylähistoria), 1982
TAPIO, Albert: Kassitalven ajoilta. - Julkaisussa: Totto V.
   Kotiseutuyhdistys Rovaniemen Totto 1961

Kuva kassinajajan työpassista löytyy Paavo Hautalan kirjasta Isät meidän itää päin (Kemijärvi 1993) sivulta 17.
