Löytyykö Hämeen kiviveistämöstä materiaalia? Kyseinen hämeenlinnalainen yritys teki eduskuntatalon kivityöt Kalvolan graniitista. Olen tutustunut asiaan Pertti Jotunin kirjoittaman Vihtori Heinäsen (Urho Heinäsen isä) elämänkerran kautta.
Hämeenlinnan kaupunginkirjaston kokoelmissa on teos ”Hämeenlinnan liike-elämä ja liikkeet” (1911), jossa on kolmen sivun mittainen kuvaus V. Heinäsen kiviveistämöstä ja sen tarjoamista palveluista. Kiviveistämöstä sekä Heinäsistä on muutama lyhyt maininta myös Hämeenlinnan kaupungin historian 4. osassa ja Kalvolan historian 2. osassa.  Pertti Jotunin elämäkerta ”Monumenttien tekijä Vihtori Heinänen” on kuitenkin laajin esitys myös kiviveistämön historiasta.

Hämeenlinnan seudun kirjastojen paikallistietokannasta Arvista (#link::8019efcb-4189-492f-a481-fc1317a78a5d::http://arvi.kirjas.to/::linkend#) löytyivät lisäksi seuraavat Vihtori tai Urho Heinästä käsittelevät artikkeliviitteet:

Kastari, Pirkko-Liisa: Eduskuntatalon kivityöt olivat Vihtori Heinäsen suururakka
julkaisussa: Hämeen sanomat 29.12.2002
Lisäksi kirjoitus: Kivihistorian aika

Saraste, Erkki: Eduskunta istuu Kalvolan kiven sisässä
teoksessa: Kotiseutuna Kalvola  /  Erkki Saraste. 1997, s. 72-74.

Jotuni, Pertti: Viktor Heinänen - monumentinrakentaja ja yrittäjäpersoonallisuus
julkaisussa: Hämeenlinna-Wanaja : kotiseutujulkaisu 47 (1998), s. 17-20.

Taulu, Sirpa: Kuvanveistäjä Urho Heinänen 1895-1977
julkaisussa: Tuuloksen joulu 2000, s. 6-9. 

Kaloinen, Kyllikki: Urho Heinänen in memoriam
julkaisussa: Tuuloksen joulu 1977, s. 12-13.

Palmunen, Einar: Urho Heinänen in memoriam
julkaisussa: Hämeenlinna-Wanaja : kotiseutujulkaisu 1977 : 27, s. 7. 

Gummerus-Väisänen, Eila: Kun kulttuurin henki kosketti minua
julkaisussa: Tuuloksen joulu 1973, s. 29. 
asiasanat: muistelmat, kuvanveistäjät, Tuulos, Heinänen, Urho

Palmunen, Einar: Kuvanveistäjä Urho Heinästä tapaamassa
julkaisussa: Hämeenlinna : Hämeenlinna-seuran julkaisu 11 (1961), s. 12-13.

Virtanen, Reijo: Urho Heinäsen teoksia
julkaisussa: Tuuloksen joulu 1969, s. 22-23. 

Simelius, Aukusti: Kaksi taiteilijaa (Urho Heinänen ja Wila Martin)
julkaisussa: Maailma 1921 : toukokuu, s. 387-393.

Näyttelyn taiteilijat
teoksessa: Hämeenlinnan kuvataiteilijoita 1860-1960 : Hämeenlinnan taidemuseo 18.1.-10.9.1989 1989, s. 77-92. 
 
Kansalliskirjasto on digitoinut pienpainatekokoelmastaan  teollisuuden hinnastoja vuosilta 1810-1944.  Digitoituina ovat myös V. Heinäsen kiviveistämön hintaluettelot vuosilta 1905, 1909 ja 1920 sekä kaksiosainen luettelo vuodelta 1928,
ks. http://digi.lib.helsinki.fi/pienpainate/secure/browse.html?action=printings&publisher;=V.+Hein%e4sen+koneellinen+kivenveist%e4m%f6&alphabet;=V
