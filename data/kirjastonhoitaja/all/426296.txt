Hei!

Tarkastelen kirjaston eksegetiikan kokoelman laajuutta. Hakiessani kirjastojärjestelmästä eksegetiikka-hakusanalla hakutulos jää todella suppeaksi, eivätkä läheskään kaikki eksegetiikkaan eli raamatunselitysoppiin liittyvät teokset tule mukaan. Jos laitan hakuehdoksi luokan 22, kertooko tulos eksegetiikan kokoelman laajuuden?
Jos haet koko Lapin kirjaston kokoelmasta, ei eksegetiikka-asiasana todellakaan tuota paljoa. Lapin kirjastossa on 15 eri kunnankirjastoa ja oppilaitoskirjastoa ja niiden kokoelmien asiasanoitus ei ole yhtä systemaattista ennen kuin vasta 2000-luvulla.

Luokka 22 jakaantuu vielä alaluokkiin, jotka ovat  22.1 Vanha testamentti , 22.11 Vanhan testamentin historialliset kirjat, 22.12 Vanhan testamentin runolliset kirjat , 22.13 Vanhan testamentin profeetalliset kirjat, 22.2 Uusi testamentti, 22.21 Evankeliumit , 22.22 Apostolien teot. Apostolien kirjeet. 22.3 Raamatun henkilöt.  Luokista tarkemmin täällä: #link::6dc50525-868c-4996-81cd-e34d3b78091a::http://ykl.kirjastot.fi/::linkend#

Teologiaa opiskelleen kollegan pohdintaa tähän hakuun:  Kyllä minusta pitkälle tuo luokka 22 kattaa koko eksegetiikan. On huomattava, että tieteenalan kirjo on huomattavan laaja. Kun tutkitaan "tekstien merkitystä omassa kontekstissaan" tutkimuksen kohteena voi olla kaikki Raamatun tapahtumien ajan ja aikaympäristön ilmiöt. Ja sillä tavalla arkeologia ja kaikki ovat eksegetiikan aputieteitä. Kirjoitusten tutkiminen on eksegetiikkaa, mutta niin on myös sen tutkiminen, millaisissa oloissa niiden kirjoittajat ovat eläneet. Nämä teologiset vanhat tieteet ovat todella monipuolisia, ja niihin on aikojen kuluessa liittynyt vaikka minkälaista tiedettä ja tutkimusta. 

Näiltä vaihtoehtoja voisi käyttää hakiessa:
1. Haku koko luokalla 22, sekä järkevällä asiasanalla. 
2. Haku tarkalla luokkanumerolla, sen jälkeen kun on tutustunut kirjastoluokitukseen.
3. Hakusanalla eksegetiikka, sekä jollain toisella omaan hakuaiheeseen liittyvällä, asiasanaston mukaisella sanalla.
