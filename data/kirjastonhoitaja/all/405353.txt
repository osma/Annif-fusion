Teen proseminaarityötä otsikolla: Työyhteisön ahdistus. Löytyykö kirjastosta teoksia avittamaan aiheen käsittelyä?
HelMet-tietokannasta (http://www.helmet.fi/screens/mainmenu.html ) löytyy sanahaulla, hakulauseella työ** ahdist** lähinnä seksuaalista ahdistelua työpaikoilla käsitteleviä teoksia. Tässä teoksessa on uskonnollinen näkökulma ihmisen ahdistuksiin: Arvottomuus ahdistaa / Seppo Jokinen. Päivä 1999. 

Julkaisun Mental disorders as a major challenge in prevention of work disability : experiences in Finland, Germany, the Netherlands and Sweden (Kela, 2005. 183 s.) vVoit lukea verkosta pdf-tiedostona (http://www.kela.fi/in/internet/liite.nsf/NET/150305153403SV/$File/Katsaus66_netti.pdf#search=%22Mental%20disorders%20as%20a%20major%20challenge%20in%20prevention%20%22 ) tai lainata paperikirjan kirjastosta.

 Aihettasi lähellä on HelMetin sanahaulla haettava hakulause stressi työ**, jolla löytyy paljon aineistoa, joka enimmäkseen käsittelee työuupumusta. Yleistä taustatietoa saa esimerkiksi teoksesta Työterveyspsykologia, toim. Kirsi Ahola, Sirkku Kivistö, Maarit Vartia. Työterveyslaitos, 2006. 237 s. 

Jos työuupumusta käsittelevät kirjat vastaavat tarkoitustasi, hae HelMetistä sanahaulla, hakulauseella työ uupumus. Esimerkki hakutuloksesta: Liian tunnollinen / Tinni Ernsjöö Rappe & Jennie Sjögren. Otava, 2005.

Suomeksi ei valitettavasti löydy juuri mitään, jos työuupumusta käsittelevät kirjat eivät käy.

Tieteellisten kirjastojen Linda-tietokannasta löytyy aineistoa hakusanayhdistelmällä ahdistus ja työ. Useat käsittelevät koululaisten ja  opiskelijoiden ahdistuksia. Linda-tietokanta ei ole vapaasti internetissä käytettävissä, mutta kaikissa kirjastoissa voit kyllä tehdä Linda-hakuja. Esimerkkejä hakutuloksesta: 
Ahdistuksen psykosomatiikka / Päivi Lehtinen. Lisensiaatintyö : Turun yliopisto , psykologia. 1995
Ahdistavan tilanteen kokeminen lääketieteen opiskelussa : esimerkkinä dissektio / Marja Vidgrén. Pro gradu -työ : Tampereen yliopisto , psykologian laitos, psykologia. 1999.

Helka-tietokanta (Helsingin yliopiston kirjastojen tietokannassa) sen sijaan on vapaasti Internetissä. Tässä on Helkan osoite: http://www.helsinki.fi/helka - napsauta linkkitekstiä "HELKA-tietokannan WWW-liittymää". Komentohaku hakulauseella ahdistus AND työ? tuotti 22 viitettä. Esimerkiksi:
Ångest i organisationen : möten mellan konsult och organisation / Curt Andersson. Julk. 
Göteborg : Institutionen för arbetsvetenskap, Göteborgs univ. Trollättan : Högskolan i Trollhättan/Uddevalla , 2005
