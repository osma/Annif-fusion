Mikä on Suomen painetuin kirja?
Bestseller-sivu Wikipediassa antaa myydyimpien kirjojen lisäksi tietoa myös eniten painetuista kirjoista. Täsmällistä tilastotietoa on olemassa painetuimmista kaunokirjallisista teoksista. Suomalaisen kaunokirjallisuuden painetuimmat teokset vuoteen 2001 mennessä olivat:

Aleksis Kiven Seitsemän veljestä (1873, 1 506 000 kpl) 
Elias Lönnrotin Kalevala (1836, 1849 1 400 000 kpl) 
Johan Ludvig Runebergin Vänrikki Stoolin tarinat (1848-1860 1 209 000 kpl) 
Väinö Linnan Tuntematon sotilas (1954, 708 000 kpl) sekä 
Aleksis Kiven Nummisuutarit (1864, 500 000 kpl). 

Raamattu varmaan menee eri painoksineen yli kaikkkien näiden.
Vuoden 1992 Raamatun käännöstä on vuosina 1992–2004 myyty 1,6 miljoonaa kappaletta ja vuoden 1987 suomenkielistä virsikirjaa 3,9 miljoonaa kappaletta vuosina 1987–2004. Näiden bestsellereiden myynnistä suomenkielisinä kautta aikain ei ole olemassa täsmällisiä tietoja. 

Lähde: Wikipedia:http://fi.wikipedia.org/wiki/Bestseller 
Stockmann: Doris: Kirja Suomessa. 2000. Kokotekstinä: http://www.minedu.fi/export/sites/default/OPM/Julkaisut/2000/liitteet/opm1_syksy2005_v3.pdf?lang=fi
