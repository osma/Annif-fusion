Helsingin Sanomissa oli mielipidepalstalla heinäkuun viimeisellä viikolla juttua erikoisuimakortista. Helsingin Kaupunki (tai KELA) kuulemma myöntää erikoisuimakortin, jos sairastaa jotain seuraavista taudeista: Reuma, sydän-ja sepelvaltimosairaudet, diabetes, munuaisten vajaatoiminta jne. Kelakortin takaa täytyy löytyä sairauksien tunnukset (esim. reuma on 202 jne). Erikoisuimakortti maksaa 50 euroa ja sillä saa uida päivittäin Helsingin alueen uimahalleissa vuoden ajan. 

Kysymys kuuluukin, onko minulla, joka asun Vantaalla ja sairastan reumaa (202) oikeus erikoisuimakorttiin? Vai koskeeko se vain Helsinkiä? Ja onko työtoverillani, joka asuu Mäntsälässä, oikeutta tällaiseen korttiin? Eli myöntääkö kortin Kela vai Helsingin kaupunki?
Helsingin kaupungin myöntämä erityisuimakortti on tarkoitettu vain helsinkiläisille (http://www.hel.fi/wps/portal/Liikuntavirasto/Artikkeli?WCM_GLOBAL_CONTEXT=/liv/fi/Ohjattu+liikunta/Erityisuimakortti). 

Vantaan kaupungilla on vastaava kortti, jota myönnetään myös ulkopaikkakuntalaisille (http://www.vantaa.fi/i_perusdokumentti.asp?path=1;565;1538;50861). Vantaan kortin hinta on 45€. Reuma antaa oikeuden hakea korttia.
