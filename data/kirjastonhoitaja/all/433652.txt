Hei! Etsin kirjaa,jonka olen joskus lukenut. Muistan kirjasta nämä asiat: -Kirja on painettu 2004 tai sitä ennen
-kotimainen romaani
-naisen kirjoittama
-sijoittuu Suomen lähihistoriaan
-Kirjassa päähenkilöinä äiti ja tytär,jotka asuvat kahdestaan..avuksi talon töihin tulee kulkumies(?),johon äiti ihastuu ja kuvittelee miehen tulevan takaisin ja rupeavan puolisokseen ja talon isännäksi. Tytär ajautuu suhteeseen äidin tietämättä ja tulee raskaaksi. Kun äiti huomaa raskauden ,tyttö kieltää kaiken ja äidin mielenterveys järkkyy. Muistaakseni mies palaa takaisin,mutta ei ota kumpaakaan naista.
Olisin todella kiitollinen,jos tämä kirja löytyisi,aiemmin en ole saanut asiaan apua kirjastosta näillä tiedoilla.
Välitimme kysymyksesi kirjastoammattilaisten valtakunnalliselle sähköpostilistalle. Yksi kollega sieltä ehdotti Timo K. Mukan Tabua (kirjailija tosin siis mies), josta on myös elokuva nimeltä Milka. Osaisiko joku palvelumme seuraajista ehdottaa vielä jotakin muuta vaihtoehtoa?
