Haluaisin Seppo Pernun kirjoittaman kirjan
"Vapaaehtoispataljoona os.H eli SissiP5 talvisodan taistelussa"!

Haluaisin ostaa sen tai lainata!

Miten menetellä?

ASUN GÖTEBORGISSA.
Kirjaa ei näyttäisi olevan Göteborgin kaupunginkirjastossa eikä Göteborgin yliopiston kirjastossa. Muutenkin kirjan saatavuus näyttäisi heikolta Ruotsissa. Suomesta kirjaa kuitenkin löytyy useista kirjastoista, ja sinun on mahdollista tilata se kaukolainana (fjärrlån) Suomen puolelta. Kirjaa löytyy Suomesta esimerkiksi Varastokirjastosta sekä Vaasan, Oulun, Kokkolan, Tornion, Lahden ja Tampereen kaupunginkirjastoista. Kannattaa tiedustella omasta lähikirjastosta kaukotilausmahdollisuutta.

Pernun kirjaa ei näyttäisi tällä vastaushetkellä olevan yhtään kappaletta myynnissä Internetissä. Kaikkien antikvariaattien valikoimia ei kuitenkaan Internetistä löydy, joten kirjaa voisi koettaa kysyä sähköpostitse tai puhelimitse suomalaisista antikvariaateista. Antikvariaattien yhteystietoja löytyy esimerkiksi osoitteista http://www.tie.to/antikvariaatit/, http://www.antikvariaatit.net/sivutsuomi/tutustujaseniin.html ja http://www.antikka.net/antikka.asp.

Yksi mahdollisuus kirjan hankkimiseksi olisi koettaa tavoittaa kirjan kirjoittanut Seppo Pernu, jos hänellä sattuisi olemaan ylimääräisiä kappaleita myyntiin. Laittamalla Googleen hakusanat ”Seppo Pernu” tulee kohtuullinen määrä osumia, joskin on vaikea sanoa, viittaavatko kaikki hakutulokset juuri kyseiseen kirjailijaan. Ainakin hakutuloksissa mukana olevan Eniron palvelun kautta voi löytää yhteystietoja, jotta voit vaikka kokeilla soittaa ja kysyä, onko kyseessä kirjan kirjoittanut henkilö.
