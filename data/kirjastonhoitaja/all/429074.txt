Mistä hyttynen saa sen viruksen jota se levittää ihmisiin,esim Dengue hyttynen?
Noita  hyttysia taitaa olla useampia lajeja Aedes-lajin hyttyset.
Hyttysten levittämät virukset ovat peräisin taudinkantajilta - joko ihmisiltä tai eläimiltä. Jos hyttynen pistää sairasta henkilöä ja sitten tervettä, siirtyy sairaasta peräisin oleva taudinaiheuttaja terveen verenkiertoon.

Päädyttyään hyttysen vatsaan loiset aloittavat monivaiheisen kehityksen, joka huipentuu lisääntymiseen. Tämän tuloksena syntyy muutaman päivän kuluttua uusi sukupolvi, joka siirtyy hyttysen sylkirauhasiin, valmiina iskeytymään uuteen isäntään hyttysen seuraavan aterian yhteydessä.

Eri ihmiset ja kokonaiset yhteisöt osoittavat hyvin erilaista alttiutta tartuntataudeille. Erot ovat joskus perinnöllisiä, mutta paljon useammin ne ovat tulosta aiemmista altistumisista hyökkääville tautiorganismeille. Monille endeemisten alueiden asukkaille kehittyy immuniteetti lapsuudesta saaduista lievistä tartunnoista, mutta tulokkaille tai levitessään uusille alueille taudit voivat olla kohtalokkaita, niin kuin malaria, keltakuume ja denguekuume ovat osoittaneet.

Muuttoliike, kauppa ja matkailu ovat ovat auttaneet aiemmin eristyksissä olleita viruksia ja niitä välittäviä hyttyslajeja leviämään entisten alueidensa ulkopuolelle ja infektioiden määrä on kasvanut ihmis- ja hyttyspopulaatioiden räjähdyksen myötä. Epidemioiden synty ei johdu ainoastaan mikrobeista, vaan myös niiden kantajista ja ihmisen toimien ympäristövaikutuksista.

Anopheles- ja Aedes-lajien hyttysistä ja niiden levittämien tautien leviämismekanismeista löytyy lisätietoa esimerkiksi seuraavista teoksista:

Eric Chaline, Fifty animals that changed the course of history
Arno Karlen, Mikrobit ja ihminen
William H. McNeill, Kansat ja kulkutaudit
