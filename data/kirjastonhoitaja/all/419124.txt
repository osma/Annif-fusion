Onko olemassa kirjaa, jossa olisi kasvien esim. anatomian osien nimet englannista suomeksi? Lehtien muotojen nimet englannista suomeksi? Erilaisten kukintojen muotojen nimet englannista suomeksi?
Kajaanin kaupunginkirjastosta löytyy esim.

Biologian sanakirja / Rauno Tirri ... [et al.]. - Uud. laitos, 1. p.. - Helsingissä : Otava, 2001. - 888 s.,
Kirjasta löytyvät termien selitykset suomeksi, termit englanniksi, siinä on lopussa myös englantilais-suomalainen sanasto.

Seuraavassa luonnontieteen sanakirjassa on mukana myös kasvien osia piirroksin, jolloin niitä voi verrata suomenkielisiin teoksiin:
The Hutchinson dictionary of science / edited by Peter Lafferty and Julian Rowe. - London : Hutchinson, 1993. - 678 s.

Alla olevassa kasvianatomian kirjassa on selvät kuvat ja lopussa sanasto:
Terävä, Eija
Kasvianatomia / Eija Terävä, Eira Kanervo ; [toimitus: Anu Karanko]. - Helsinki : Edita, 2008 (Helsinki : Edita Prima). - 205 s. : kuv., S. 181-198: Sanasto

Lehtimuotojen nimiä voi etsiä esim. teoksen 
"Rohwer, Jens G.
Tropical plants of the world / Jens G. Rohwer"
alusta ja verrata niitä vaikkapa
"Nylén, Bo
Suomen ja Pohjolan kasvit / Bo Nylén ; piirrokset Nils Forshed ; [suomentaneet: Pentti Alanko...et al.]. - Porvoo : WSOY, 1993."
alussa oleviin kuviin.

Tarkkojen tietojen saamiseksi joutuu selailemaan useampaakin teosta.
