Hei! Etsin tietoa suomalaisesta koulujärjestelmästä peruskoulun osalta. Ensisijaisesti olen kiinnostunut peruskoulun vaiheista historiasta nykypäivään. Löytyisikö materiaalia? Toinen minua askarruttava asia ovat opetussuunnitelmat, saako vanhoja opetussuunnitelmia kirjastosta? Tai onko tietoa siitä mistä niitä mahdollisesti saisi. Siis ihan sitä 50-luvullakin tehtyä? Kiitos vastauksesta!
Alla mainitut kirjat käsittelevät mm. peruskoulun historiaa. Kaikki ne löytyvät Helmet-kirjastojen kokoelmista:

www.helmet.fi

- Yhtenäisen peruskoulun menestystarina / toimituskunta: Kauko Hämäläinen, Aslak Lindström ja Jorma Puhakka (pj.) (2005)
- Kansakoulusta peruskoulujärjestelmään : oppivelvollisuuskoulu Vantaalla 1967-2007 / Martti Hölsä (2010)
- Uuteen sivistysajatteluun : vaikuttajia ja vaikuttavuutta / Liekki Lehtisalo (2009)
- Järki hyvä herätetty : koulu politiikan pyörteissä / Jukka Sarjala (2008)
- Koulutuksen aatteita, rakenteita ja toimijoita (2008)

Helmet-kirjastoissa on jonkin verran koulun opetussuunnitelmia, osin varsin vanhojakin. Ne löytyvät, kun kirjoitat Helmet-haun hakuruutuun opetussuunnitelmat. Alla tiedot muutamasta:

- Alakansakoulun opetussuunnitelma : kokonaisopetusperiaatteen mukaan / Aukusti Salo (1935)
- Ala-asteen opetussuunnitelma : Helsingin kaupunki, suomenkieliset peruskoulut / [laat. Helsingin opetussuunnitelmatoimikunta (1977)

Parhaiten opetussuunnitelmia löytyy kuitenkin Helsingin yliopiston kirjaston käyttäytymistieteiden Minervan kokoelmista:

http://www.helsinki.fi/kirjasto/keskusta/tutustu/minerva.html

Minervan, kuten kaikkien Suomen yliopistojen kirjastojen, kokoelmista voi hakea Linda-tietokannan kautta:

http://linda.linneanet.fi/F?RN=696202294
