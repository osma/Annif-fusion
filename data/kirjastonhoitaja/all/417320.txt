Mikä mahtaa olla Afganistanissa miinoja raivaavan Mine Action Center for Afghanistanin (UNMACA) suomenkielinen nimi?
Hei,
kiitokset kysymyksestäsi!
Selvittelin asiaa puolustusministeriöstä, Puolustusvoimien kansainvälisestä keskuksesta ja Kuopion kriisinhallintakeskuksesta. UNMACA:lle ei ole ainakaan toistaiseksi olemassa virallista suomenkielistä nimeä, vaan käytössä on englanninkielinen nimi
"Mine Action Center for Afghanistan" Asiakirjoissa puhutaan esim. "kansallisesta miinaviranomaisesta" (UNMACA) 

Eduskunnan valtiopäiväasiakirjoista löytyi oheinen teksti:
Teemarahoitukseen sisältyvää miinabudjettia on tarkoitus korottaa ja Afganistaniin osoitettavaa tukea lisätä. Tällöin tulisi kyseeseen esimerkiksi UNMASin ohjelmien tukeminen.  Myös yksittäisten kansalaisjärjestöjen toimintaa on mahdollista tukea. Afganistanissa toimii noin 15 kansainvälistä kansalaisjärjestöä. Maassa toimii myös kansallinen miinaviranomainen (UNMACA), jota YK tukee.

Lähteet:
Eduskunnan asiakirjahaku:
http://217.71.145.20/TRIPviewer/show.asp?tunniste=UTP+19/2007&base;=ueasia&palvelin;=www.eduskunta.fi&f;=WORD 

Puolustusvoimien kansainvälinen keskus FinCent: http://www.fincent.fi/html/fi/140.html

Kuopion kriisinhallintakeskus: http://www.pelastusopisto.fi/pelastus/cmc/home.nsf/suomi/keskus

Asiasanat: miinanraivaus, miinat, sodankäynti, kriisinhallinta, kriisit, rauhanturvaaminen

Parhain terveisin
Kristiina Asp
Ulkoasiainministeriön kirjasto
