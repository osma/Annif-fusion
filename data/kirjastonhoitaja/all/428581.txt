Miten tehdään naimattoman , lapsettoman , asunnottoman syrjäytyneen ihmisen perunkirja? Kuka sen on velvollinen tekemään?Vanhemmat ,sisarukset vai viranomaiset ? Kuka maksaaa kulut ?
Lähtökohtaisesti perunkirjoitus täytyy toimittaa jokaisen Suomessa asuneen henkilön kuoleman jälkeen. Toimitusvelvollisuus on sillä kuolinpesän osakkaalla, jonka hoidossa vainajan jäämistö on. Jos pesä ei ole kenenkään hallussa, perunkirjoituksen toimitusvelvollisuus on sillä, jolle omaisuudesta huolehtiminen olosuhteisiin katsoen lähinnä kuuluu.

Perunkirjoitus on toimitettava kolmen kuukauden kuluessa kuolemasta. Tähän voi hakea jatkoaikaa verotoimistosta. Perunkirjoituksen laiminlyönnistä voi seurata henkilökohtainen velkavastuu pesän osakkaalle, jos pesä on velkainen. Perillisten intresseissä on siis tehdä perunkirjoitus ja tapauksessasi lähimpiä perillisiä ovat ilmeisesti vanhemmat, mikäli elossa olevaa puolisoa tai lapsia ei ole.

Meillä ei ole kompetenssia antaa varsinaista lakiasiainneuvontaa mutta lisää informaatiota saat yleisestä oikeusaputoimistosta.

Lähteet:

#link::23ae471d-ea8b-461e-96de-a9d50ec4b5f1::http://www.perunkirjoitus.fi/::linkend#

http://www.oikeus.fi/6232.htm

http://www.vero.fi/fi-FI/Henkiloasiakkaat/Perinnon_saaminen/Perunkirjoitus_ja_perukirja(12851)

Puronen, Pertti:  
Näin teen perukirjan itse, Helsinki : Talentum, 2008 ([Tampere] : Esa Print) 
Painos 4. uud. p. 

Norri, Matti:  
Perintö ja testamentti : käytännön käsikirja, Helsinki : Talentum, 2010 (Hämeenlinna : Kariston Kirjapaino) 
Painos 6. uud. p.
