Etsin kuumeisesti vanhaa hävinnyttä lempisatukirjaani - kannet olivat kovat (kellertävät) ja kirja paksuhko. Muistelisin, että koko kirja oli runsaasti kuvitettu ja kannessa taisi olla prinssi (tai ritari) hevosen selässä. Satukirja saattoi olla myös kokoelma. Mieleeni muistuu sadustakin valitettavan vähän - siinä prinssi tai prinssit tai ritarit yrittävät päästä prinsessan luokse (?) hevosilla, joilla on kultaiset, hopeiset tai rautaiset kaviot. Muistan erittäin elävästi mielessäni upeat kuvitukset, valitettavasti en sen enempää sadusta...

Kirja kuului kokoelmaani joskus (70-)80 -luvulla, se oli suomenkielinen, mutta saattoi olla käännetty. 

Jos näiden vajaiden tietojen perusteella kirja löytyisi, olisin ikuisesti kiitollinen - haluaisin lukea lapselleni samaa kirjaa, josta muistan kovasti kauan sitten pitäneeni.
Voisikohan kyseessä olla Björn Landströmin kokoama ja kuvittama satukokoelma nimeltä ”Olipa kerran” (Otava, 1974).
