haluaisin tietää merisiilien vihollisista
On hauskaa että käännyit kirjaston puoleen kun tarvitset apua esitelmän teossa. Esitelmän teon tarkoituksena on muunmuassa tiedonhaun oppiminen, joten neuvon sinua erityisesti siinä. 
Aiheenasi on merisiili, josta ei ainakaan suomeksi ole kirjoja kirjoitettu, siksi onkin hyvä miettiä minkälaisista lähteistä tietoja voisi löytyä. 
Ja se ei olekaan ihan helppoa.  
Internetistä voi aiheesta hakea netin hakukoneiden avulla. Haettaessa Googlella http://www.google.fi  sanalla merisiili tai merisiilit löytyy esimerkikisi Särkänniemen sivut, joissa kerrotaan että merisiilit ovat selkärangattomia piikkinahkaisiin kuuluvia merieläimiä, http://www.sarkanniemi.fi/akatemiat/ahdinakatemia/ved_as/ved_as_selka_07.htm .
 
Piikkinahkaiset ovat merisiilien laajempi suku. Sekin saattaa olla vielä liian tarkka hakusana jotta sopivaa aineistoa löytyisi, joten ehdotankin että kirjastosi aineistoa haet aiheella tai asiasanalla selkärangattomat.
Näin hakien löytyy mm. Maailman eläimet -tietokirjan (Tammi) osa selkärangattomat tai Maailman luonto -sarjan (Weilin + Göös) osa selkärangattomat. Kyseisten kirjojen lopussa olevasta hakemistosta löydät ne sivut missä on tietoja merisiileistä.  
Kirjaston henkilökunta neuvoo mielellään jos näillä ohjeilla ei etsintäsi etene.
Lopuksi palaan kysymykseesi eli merisiilin vihollisiin.
Netistä hakien löytyi mm. artikkeli Predaatio: saaliin ja saalistajan kilpajuoksu,  
http://cc.oulu.fi/~jtuomi/petoframe1.html 
Siitä selviää että ainakin yksi merisiilin vihollisista on merisaukko.
