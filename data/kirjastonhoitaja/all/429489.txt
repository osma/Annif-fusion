Hei! Olisin halunnut sukeltaa syvälle venäläisyyteen suomenkielisen kirjallisuuden avulla. Näkökulma voi olla laaja, mutta minun pitäisi tavoittaa jotain kulttuurista(ns. venäläinen menttaali) eikä niinkään rakenteita esim. miten presidentti kiusaa kansaa jne.  Kaikenlaiset kirjasuositukset otetaan vastaan. Kiitos!
Hei!

Venäläisen nykykirjallisuuden lukeminen perinteisten klassikoiden ohella on erittäin hyvä lähtökohta tutustua venäläisyyteen. Tässä on lista kirjastostakin löytyvistä suomennetuista venäläisistä nykykirjailijoista:

Boris Akunin, Andrei Astvatsaturov, Mihail Berg, Joseph Brodsky, Darja Dontsova, Ruben Gallego, Dmitri Gluhovski, Viktor Jerofejev, Natalja Kljutšarjova, Andrei Konstantinov, Alexandra Marinina, Viktor Pelevin, Jevgeni Popov, Vladimir Sorokin, Eduard Topol, Ljudmila Ulitskaja

Klassikoista voi suositella Gogolia, jota venäläisen kirjallisuuden asiantuntija Jukka Mallinen piti ensimmäisenä realismin edustajan venäläisistä klassikoista. Jukka Mallinen on itse kääntänyt erityisesti Viktor Jerofejevia, joka esimerkiksi kirjassaan Venäläisen sielun ensyklopedia etsii venäläistä sielua.

Tässä Kuopion kirjaston nettisivulla oleva vinkki:
https://kirjasto.kuopio.fi//104702/viktor-jerofejev-venalaisen-sielun-ensyklopedia

Klassikkokirjailijoita Gorkin ohella:
Nikolai Karamzin, Aleksander Puškin, Ivan Turgenev, Fjodor Dostojevski, Leo Tolstoi, Antov Tšehov

Tietokirjoja aiheesta kirjastossamme:

Johan Bäckman: Itämafia: uhkakuvapolitiikka, rikosilmiöt ja kulttuuriset merkitykset, 2006
Erkki Jokinen: Idänkohtaus: 44 etydikuvaa Venäjän kohtaamisesta, 2005
Pentti Lumme: Venäläiset suomalaisten silmin, 2010
Näin naapurista: median ja kansalaisten Venäjä-kuvat, toimittanut Lotta Lounasmeri, 2011
Outi Parikka: Äiti-Venäjän aapinen, 2009
Pekka Pesonen: Venäjän kulttuurihistoria, 1998
Esa Seppänen: Venäjä: vanha tuttu, vaan niin vieras: Suomen naapurikuvan todet, luulot ja harhat, 2010
Esa Seppänen: Venäjä: myyteille kyytiä!, 2012
Kari Tarkiainen: Se vanha vainooja: käsitykset itäisestä naapurista Iivana Julmasta Pietari Suureen, 1986
Venäjä ja Eurooppa: Venäjän idea 1800-luvulla, toimittanut Vesa Oittinen, 2007 - mm. artikkeli Venäjän sielu


Näitä ja lisää teoksia voit tiedustella Kuopion kaupunginkirjaston eri toimipisteistä tai selata ja varata nettisivulta:
https://kirjasto.kuopio.fi//
