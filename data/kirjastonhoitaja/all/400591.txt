Haluaisin tietää, onko jostakin lainattavissa/kaukolainattavissa mielellään suomenkielistä kirjallisuutta koskien vaatteiden brodeerausta ja erilaisia painatustekniikoita? Oppikirjoja tai vastaavia.
Mikkelin kaupunginkirjaston Web-Origo-tietokannasta löytyy kankaanpainanta-asiasanalla 24 viitettä, mm. alla mainitut teokset. Kolme ensimmäistä kirjaa ovat mielestäni lähinnä oppikirjoja, neljäs kankaanpainannan harrastajille tarkoitettu opaskirja.

Forss, Maija
Värimenetelmät : Värjäys, maalaus, kankaanpainanta, 2000. - 239 s. 
Asiasanat: tekstiilit : värit ; värjäys : menetelmät ; kankaanpainanta ; tekstiilit : värjäys ; värit : tekstiilit ; tekstiilit : maalaus ; kankaat : värjäys ; painomenetelmät 

Forss, Maija
Tekstiilivärjäyksen uusia tuulia, 1993. - 226 s. Asiasanat: väriaineet ; värjäys : tekstiilit 

Uusia ulottuvuuksia kankaanpainantaan : Kankaanpainamisen värimenetelmiä / toimittanut Kaarina Kellomäki, 1993. - 116 s. Asiasanat: painomenetelmät ; värjäys ; kankaanpainanta ; painovärit 

Hellsten Husman, Charlotte
Kankaiden värjäys ja painanta, 1998. - 48 s. Asiasanat: kankaat : värjäys ; kankaanpainanta 

Brodeerauksella tarkoitat ilmeisesti koruompelua tai kirjontaa. Sinun kannattaisi ehkä aluksi tutustua esim. Käden taidot -kirjasarjaan, jonka neljässä osassa kerrotaan monipuolisesti mm. erilaisista kirjontatekniikoista. 1. osa sisältää myös luvun kankaanpainannasta ja -maalauksesta. Kirjonta-hakusanalla Web-Origosta löytyy aineistoa runsaasti, 106 viitettä. Ehdottaisinkin, että tutustuisit ensiksi kotikuntasi kirjaston käsityökirjakokoelmaan. Jos sieltä ei löydy riittävästi sopivaa materiaalia, voit tehdä oman kirjastosi kautta kaukolainatilaukset.

Mikäli haluat itse tutkia, millaista aineistoa näistä aiheista kirjastoissa on, voit käyttää esim. Web-Origoa tai maakuntakirjastojen monihakua. Web-Origon nettiosoite on http://www.mikkeli.fi/fi/kirjasto/  ja monihaun osoite http://monihaku.kirjastot.fi/maakuntakirjastot . Hakusanoiksi käyvät esim. sanat kirjonta, kankaanpainanta sekä yllä olevien viitteiden asiasanat.
