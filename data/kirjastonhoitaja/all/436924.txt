Hei!

Etsin lisätietoa kahdesta 1900-luvun alkupuoliskolla eläneestä julistetaiteilijasta:  F. Daddista ja H.R. Hoopsista. Heidän julisteisiinsa tai julisteiden sloganeihin ("Daddy, what did YOU do in the Great War?" ja "Destroy This Mad Brute") viitataan usein.
Frank Dadd oli brittiläinen taiteilija, joka eli vuosina 1851-1929. Hän oli tuottelias ja menestyvä taidemaalari ja teki lisäksi satoja kuvitustöitä lehtiin ja kirjoihin. Elämäkertatietoja Online Galleries -sivustolla: http://www.onlinegalleries.com/artists/d/frank-dadd/217. Joitakin Daddin maalauksia Artnetin sivuilla: http://www.artnet.com/artists/frank-dadd/past-auction-results. 

H. R. (Harry Ryle) Hoppsista näyttää olevan niukemmin tietoa tarjolla. Hopps syntyi San Franciscossa 1869 ja kuoli Los Angelesissa 1937. Maalaamisen ohella Hopps suunnitteli lasimaalauksia omalle United Glass Art co. -yhtiölleen ja työskenteli myöhemmin myös elokuvien parissa. Tietoja Ask Art -sivustolla: http://www.askart.com/askart/h/harry_ryle_hopps/harry_ryle_hopps.aspx.

"Destroy this mad brute" -juliste on Hoppsin käsialaa (ks. esim. Kongressin kirjaston sivuilla, http://www.loc.gov/pictures/item/2010652057/. "Daddy, what did you do in the Great War?" puolestaan on Savile Lumley -nimisen taiteilijan teos: http://spartacus-educational.com/ARTlumley.htm. Daddin työtä taas on The veteran's farewell -niminen värväysjuliste: http://www.loc.gov/pictures/item/2003663153/.
