Mistä löytyisi kuva (mieluummin värikuva) Ruotsin ritarihuoneeseen
merkityn nyttemmin sammuneen aatelissuvun Segebade von
Krummenhagen vaakunasta.
Jos suku Segebade von Kummenhagen ei ole rekisteröity Suomen eikä Ruotsin ritarihuoneella, sen vaakunaa todennäköisesti ei löydy tavallisista lähteistä, joissa on kuvia vaakunoista kuten Elgenstierna: Den introducerade (=rekisteröity) svenska adelns ättartavlor tai Karl Arvid Klingspor: Sveriges ridderskaps och adels wapenbok. Viimemainitussa kyllä on Segebadenin sukujen vaakunat (aatelissuku numero 1852 ja vapaaherrallinen suku numero 285, joiden vaakunassa on hirvensarvi). Segebaden von Kummenhagenin-suvulla on erillinen oma vaakuna, jossa on kaksi tähteä.

Ei-rekisteröidyt suvut löytyvät kirjasta Kalender över i Sverige levande ointroduserad adel. Sivulla 274 vaakunaa kuvaillaan, mutta kuvaa ei löydy. Teoksessa Hans Jäger-Sundstenau: General-Index zu den Siebmachersen Waffenbüchern 1605-1901 löytyy viittaus sukuun, mutta tämä on erittäin moniosainen teos ja jotta löytäisi vaakunan kuvan on parasta käydä tutkimassa asiaa Ritarihuoneen kirjastossa. Ritarikatu 1. 00170 Helsinki. Täältä voi saada apua genealogi Monica Saxenilta, joka on kirjastossa tavattavissa kaikkina arkipäivinä kello 12 jälkeen.

Toinen mahdollisuus on ottaa yhteyttä osoitteeseen: Riddarhuset i Stockholm. Riddarhustorget 10 Box 2022.  10311 Stockholm Sverige  tai sähköposti: genealogi@riddarhuset.se.
