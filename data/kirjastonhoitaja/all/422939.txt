Hei 

Huumori-joululaulu-levylläni on laulu pikkutytöstä, joka kuolee keuhkotautiin ja saa enkelinsiivet mollamaijansa kera, oisko Lotta nimeltään...

Muistelen, että kansakoulussa jostain kirjasta tällainen joulukeuhkotautityttöruno luettiin, mikä runo, kirjoittaja?
Kyseessä on Joulu pulkassa -levyltä kappale Sian leuka, joka on Eero "Safka" Pekkosen sanoittama. Sanoitus vaikuttaa koosteelta, jossa on käytetty useita lauluja, runoja ja tarinoita pohjana. Löysimme viittauksia mm. seuraaviin: Marti Hela: Jouluihme, Elsa Koponen: Tuikkikaa oi joulun tähtöset, Heikki "Hector" Harma: Lumi teki enkelin eteiseen sekä Tonttujen jouluyö ja En etsi valtaa loistoa. Jos haluat löytää Sian leuka -kappaleen sanat, voit esim. tehdä haun Googlessa laulun alkusanoilla: "Olla tahtoisin se keuhkotaudin runtelema lapsonen".
