Olen etsinyt teosta, jossa joku henkilö esiintyy erittäin korkeamoraalisena, jopa yli-ihmisenä ja antaa häntä kohdanneet vääryydet anteeksi. Henkilön pitäisi siis kokea suurta sortoa tai vääryyttä, mutta antaa tekijälle kauheudet ilomielin/itsestäänselvyytenä anteeksi. Mistä kirjasta löytäisin tällaisen henkilöhahmon?
Tässä on lista joistakin kirjoista, joissa saattaa esiintyä oikeantapainen henkilöhahmo. On tietenkin mahdoton sanoa, ovatko nämä henkilöt täsmälleen oikeanlaisia tutkimuksesi kannalta.
F.M. Dostojevski: Idiootti (ruhtinas Myskin)
Väinö Linna: Täällä Pohjantähden alla (räätäli Halme)
Lars Görling: 491 (opettaja)
Henning Mankell: Comedia infantil
Tommy Tabermann: Pelastaja
Michael Cunningham: Säkenöivät päivät
William Shakespeare: Kuningas Lear (Cordelia - ainakin näytelmän loppupuolella)
Sinulla ilmeisesti on jo tiedossa  Markku Envallin kirja Nasaretin miehen pitkä marssi: esseitä Jeesus-aiheesta kirjallisuudessa.
