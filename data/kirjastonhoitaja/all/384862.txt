Etsin tietoa Suomessa julkaistuista teoksista, jotka käsittelevät yrityksen henkilöstön osaamistarvekartoitusta, koulutustarvekartoitusta tai kehitystarvekartoitusta. Muustakin aiheeseen liittyvästä materiaalista on apua.
Aiheestasi löytyy sen verran viitteitä, että niitä kaikkia ei voi luetella tässä. Erityisesti koulutustarpeesta löytyy paljon viitteitä. Sinun olisi paras varata aika Helsingin kaupunginkirjaston asiakastyöasemalle (ns. verho-koneet), josta on pääsy LINDA-tietokantaan (Suomen tieteelliset kirjastot) ja tehdä aihehaku sanoilla osaaminen, henkilöstö, henkilöstökoulutus ja kehittäminen. Näin löytyvät esim. teokset
Välimäki, Tomi Henkilöstön osaamisen kehittämisen toteutuksen arviointi, 2000
Ranki, Anneli Vastaako henkilöstön osaaminen yrityksen tarpeita? 1999
Hakkarainen, Pentti Ammatinhallinnan kehittäminen oppivassa organisaatiossa, 1999
Ritsilä, Jari Alueellisen osaamistarve-ennakoinnin kolme ulottuvuutta Henkoosta-hankkeen väliraportti, 1998

Voit tutkia kaupunginkirjaston kokoelmia kotisivultamme http://www.lib.hel.fi Plussa-tietokannasta käyttämällä samoja asiasanoja (katkaisumerkki on #). Tarvittaessa kirjaston henkilökunta opastaa tietokantojen käytössä.
