Yritän löytää aineistoa Suomen tämänhetkisestä taloudellisesta tilanteesta ja siihen vaikuttaneista syistä (max. 10 viimeisen vuoden ajalta). Lisäksi etsin ennusteita talouden kehittymisen suunnalle lähivuosille, jos sellaisia arvioita on tehty. Osaisitteko neuvoa minulle jotain aineistoa aiheesta?
Voisit lähteä liikkeelle vaikkapa selailemalla Valtiovarainministeriön sivuja, joilta löytyy runsaasti aiheeseesi liittyvää tietoa. Sivut löytyvät osoitteesta http://www.vm.fi. Kannattaa tutkia myös Suomen pankin sivut osoitteessa http://www.bof.fi/ ja Tilastokeskuksen sivut osoitteessa http://www.stat.fi/tilastokirjasto/
Käyttökelpoinen kirja saattaisi olla Tilastokeskuksen julkaisema Suomen vuosisata. Sen sijaintitiedot voit tarkistaa HelMet-aineistotietokannasta osoitteesta http://www.helmet.fi
Lisää aineistoa voit hakea kirjoittamalla HelMetin sanahakuruutuun esimerkiksi tilastot and trendit and suomi tai taloudellinen kehitys and suomi tai kansantalous and ennusteet and suomi.
Hakutermejä löydät YSA:sta (Yleinen suomalainen asiasanasto) osoitteesta http://vesa.lib.helsinki.fi/ysa/index.html
