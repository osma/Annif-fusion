Mikä on maailman paksuin kirja? Kuka keksi kirjat? Miten kauaa on kirjoittettu\lausuttu, runoja? Missä kirjassa on eniten kirjoitusta? Mikä on maailman arvokkain kirja? Kuinka arvokkaita maalaukset ovat? ? Mikä on suosituin lasten kirja? Missä kirjastossa on eniten kirjoja?
Paksuimmasta kirjasta on palvelussa kysytty ennenkin. Tässä aiempi vastaus:

"Guinness Wolrd Recordsin mukaan maailman paksuin kirja on vuonna 2009 julkaistu The Complete Miss Marple, johon on koottu kaikki Agatha Christien Miss Marple -romaanit ja -novellit yksien kansien väliin. Kirjassa on 4032 sivua ja se painaa noin 8 kiloa. Siitä otettiin 500 kappaleen painos.

Iowan yliopiston kirjastom sidontaosastolla valmistettiin vuonna 2011 peräti 10000-sivuinen kirja, jonka kirjoitti runoilija Dave Morice satapäiväisen runomaratonin aikana. Kirja on yksittäiskappale."

http://www2.kirjastot.fi/fi-FI/kysy/arkistohaku/kysymys/?ID=6318ab35-5864-47d8-b6da-995ead76e288

Enten tekstiä voisi olla juuri tässä The Complete Miss Marple -teoksessa.

Ensimmäiset runot ovat todennäköisesti olleet puhuttuja tai laulettuja. Sumerilaista tai akkadilaista Enheduanna-nimistä papitarta (n. 2285-2250 eaa.) pidetään ensimmäisenä nimeltä tunnettuna kirjailijana ja runoilijana, mutta runojen lausuntaa tai laulantaa on ollut ennen häntäkin.

http://www.ancient.eu/Enheduanna/

Ensimmäiset kirjoitukset ovat säilyneet savitauluilla. Ne on sijoitettu yli 3000 eaa. aikaan. Keksijästä ei ole tietoa. Lisää tietoa  vaikkapa alla olevilta sivuilta:

http://natgeo.fi/tiede/keksinnot/missa-kehitettiin-kirjoitusjarjestelma

http://www.doria.fi/handle/10024/39301 

http://www.helmivene.fi/Suomi/Kirjan_historia.html 

Vuonna 2014 on listattu kalleimalla myydyt kirjat. Kallein oli Leonardo da Vincin muistikirja (Codex Leicester, Leonardo da Vinci). Se myytiin 49.4 miljoonalla dollarilla vuonna 1994. Lista löytyy alta:

http://klaava.fi/?p=2188

Maalausten hinta vaihtelee suuresti. Mitään keskimääräistä hintaa ei oikein ole.

Suosituimpiin lastenkirjoihin kuuluvat varmasti ainakin J. K. Rowlingin Harry Potter -kirjat - niitä tosin lukevat aikuisetkin. Alla linkki yhteen luetteloon suosituimmista lastenkirjoista:

http://www.telegraph.co.uk/books/childrens-books/15-best-childrens-books-time/

Eniten kirjoja on yhdysvaltalaisessa Kongressin kirjastossa. Kirjasto sijaitsee Washingtonissa ja on sekä hyllymetreiltään ja kirjamäärältään maailman suurin kirjasto:

https://fi.wikipedia.org/wiki/Kongressin_kirjasto#cite_note-facts-2
