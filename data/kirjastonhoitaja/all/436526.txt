Moro!

Miksi STM:n tasa-arvoyksikössä kaikki henkilöt ovat naisia? http://www.stm.fi/yhteystiedot

Eikös tuo ole nyt vallan ironista? Pitäisikö tuonne ottaa miehiä palkkalistoille ihan tasa-arvon nimissä?
Samaa asiaa kysyttiin muutama vuosi sitten. Tiedustelin silloin asiaa ministeriöstä, josta annettiin seuraava vastaus, joka pitänee vieläkin paikkansa:

”Tasa-arvoyksikön henkilökunta on tosiaan tällä hetkellä naispuolista. Tähän ei olla ministeriössä tarkoituksella päädytty vaan hakijat avoinna oleviin virkoihin ja virkasuhteisiin ovat muokanneet henkilökunnan kokoonpanon tähän suuntaan. Rekrytoinnissa noudatetaan normaalia valtionhallinnon sääntöä, eli virkaan tulee valita hakijoista se, jolla on alalle paras pätevyys ja vankin alan työkokemus. Toivomme miesten kiinnostuksen alaa kohtaan kasvavan, jotta voimme yhä useammin valita joukkoomme osaavia miehiä hoitamaan sekä miesten että naisten tasa-arvokysymyksiä.

”Tasa-arvoyksikön virkamieskunnassa on ollut viime vuosina myös miehiä, mutta nyt virkamiehet ovat kaikki naisia.”

Jos siis virkoja aukeaa, sinne saattaa tulla miehiä, jos he ovat pätevimpiä hakijoita. Pelkän sukupuolen perusteella virkamiehiä ei ministeriön mukaan valita.
