Mistä saatte hommattua seuraavat teokset;
- Robin Hobb Narrin matka ja Narrin palvelija
Etsin kyseisiä kirjoja kummitytölleni joululahjaksi ja mistään en ole saanut niitä hommattua. Onko kirjastosta mahdollista ostaa kyseisiä teoksia ja jos on niin mikä olisi hinta
Valitettavasti kysymistäsi teoksista näyttää olevan painos loppu, joten kirjastollakaan ei ole mitään mahdollisuutta hankkia ko. kirjoja. Voit toki kääntyä ko. teosten kustantajan puoleen, eli tässä tapauksessa Otavan, ja kysyä onko heillä aikeita ottaa teoksista lisäpainoksia. Antikvariaatteja kannattaa ehkä kierrellä ja seurata internetin kautta olisiko teosta saatavilla esimerkiksi jossakin nettihuutokaupassa (hinta voi tosin erilaisten nettikeskustelujen perusteella nousta aika korkeaksikin, ainakin ennen mahdollisen lisäpainoksen ilmestymistä, ks. esim. http://fi.risingshadow.net/index.php?option=com_smf&Itemid;=27&topic;=4718.0 ) tai verkkoantikvariaatissa, osoitteessa #link::60d0ff1c-1e5d-4943-9ed1-578db66a57a0::http://www.antikvariaatti.net/::linkend#. 

Joskushan kirjoja löytyy myös kirjaston poistomyynneistä, mutta poistokirjoja ei valitettavasti voi etukäteen varata vaan on tyydyttävä siihen valikoimaan, mikä myynnissä kulloinkin on. Näiden kirjojen kohdalla poistaminen ei näytä ajankohtaiselta, sillä ne ovat aika paljon lainattuja, ja lisäksi vielä osa laajempaa fantasiakirjakokonaisuutta. Toki voi eri paikkakuntien kirjastojen poistomyyntejäkin kierrellä ja katsella, sillä voihan jossakin toisessa kirjastossa olla erilainen tilanne poistotarpeen suhteen.
