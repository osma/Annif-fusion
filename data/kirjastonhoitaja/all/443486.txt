Voiko ihmisten hiusten väri muuttua murrosiässä punertavaksi kuten joillakin muuttuu tummaksi vanhempana kun eumelaniini aktivoituu mutta voiko pheomelaniinilla käydä samoin tavoin ja hiukset alkaa punertaa? olen kyllä kuullut että nuorempana on ollut ounaiset ja nykyisin ruskeat joillakin ihmisillä.
Voiko myös tummemmista silmistä tulla vaaleammat tai vihreät?
Punahiuksisuutta määrittelee MC1R-geeni, jota kaikilla on kaksin kappalein: yksi isältä ja yksi äidiltä. MC1R-geeni vaikuttaa pheomelaniinin tuottoon. Jos kumpikin MC1R-geeni puuttuu tai ei toimi, ihmisestä tulee punahiuksinen. Myös silmien väri määräytyy eri geenien toiminnan mukaan: geenit vaikuttavat silmien pigmenttipitoisuuteen. 

Ihmisen elinkaaren aikana eri geenit voivat jostain syystä aloittaa tai lopettaa toimintansa. Yleensä tällaiset muutokset tapahtuvat ennen aikuisikää. Aikuisiällä tapahtuvat geenimuutoksiin voivat vaikuttaa erilaiset ulkoiset tekijät, esimerkiksi stressi. Jos hiusten tai silmien väriä määrittävien geenien toiminta muuttuu, myös niiden väri muuttuu. Jos MC1R-geenin toiminnassa ilmenee siis jossain vaiheessa ihmisen elämää ongelmia, hänen hiuksensa alkavat punertaa. Samoin jos silmien väriin vaikuttavien geenien toiminta muuttuu, silmien väriin saattaa tulla muutoksia.

Vastauksessa on käytetty lähteenä seuraavia The Tech Museum of Innovationin Ask a Geneticist -palstan vastauksia:
http://genetics.thetech.org/ask/ask130
http://genetics.thetech.org/ask/ask189
http://genetics.thetech.org/ask/ask63
http://genetics.thetech.org/ask/ask30
