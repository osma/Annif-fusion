Miten määräytyy kirjaston sisäänostohinta DVD-levyissä?

Käsittääkseni kirjastot maksavat hieman korkeampaa maksua, koska julkaisut ovat kaikkien lainattavissa ja käytettävissä.

Minkälainen sopimus tehdään julkaisun tuottajan (myyjän) ja kirjaston välille?
Kirjastojen hankkimien dvd-levyjen hintaan vaikuttavat tekijän- ja lainausoikeudet. Kirjastot eivät tee yksittäisiä dvd-elokuvia koskevia sopimuksia myyjän kanssa, vaan luottavat myyjän ilmoitukseen siitä, että elokuvilla on lainausoikeudet. Hintojen vaihtelu johtunee suurimmaksi osaksi myyjän omasta hinnoittelupolitiikasta. Joitakin kirjastojen dvd-elokuvia saa esittää julkisesti esimerkiksi kirjastoissa, mutta useimmissa on pelkät lainausoikeudet.

Kannattaa lukea myös Heikki Poroilan vastaus mediakasvatus.kirjastot.fi -sivustolta http://mediakasvatus.kirjastot.fi/tekijanoikeus/kysy/elokuvien-lainausoikeus-ja-nide
