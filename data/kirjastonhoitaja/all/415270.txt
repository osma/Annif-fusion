Onko Elton Johnin laulamaan lauluun "Candle In The Wind olemassa sanoja? Tarkoitan sitä Elton Johnin laulamaa "Candle In The Wind" -kappaletta, jonka hän lauloi Prinsessa Dianan hautajaisissa 1997.
Prinsessa Dianan hautajaisissa esitetty versio "Candle in the Wind" -kappaleesta tunnetaan myös sen alkusanojen mukaan nimellä "Goodbye England's Rose". Kyseisen Elton Johnin kuuluisan kappaleen englanninkieliset sanat löytyvät monestakin paikasta Internetistä, esim. Google-haulla: 

"candle in the wind" 1997 lyrics

Tässä kahden Internet-sivun osoitteet, joilla laulun sanat ovat luettavissa: 
http://www.eltonography.com/songs/candle_in_the_wind_1997.html
http://www.metrolyrics.com/candle-in-the-wind-1997-lyrics-elton-john.html

Kappaleen alkuperäisen, vuoden 1973 version sanat kirjoitti Bernie Taupin, ja kappale sisältyi Elton Johnin albumille "Goodbye Yellow Brick Road". Alkuperäiskappale oli omistettu Marilyn Monroelle, mutta vuoden 1997 versiossa laulun sanoja oli muokattu sopimaan prinsessa Dianan elämänvaiheisiin ja traagiseen kuolemaan. Mm. laulun alkusanat on vuoden 1997 versiossa muutettu muotoon "Goodbye England's Rose, may you ever grow in our hearts", kun ne alkuperäisessä versiossa kuuluivat "Goodbye Norma Jean, though I never knew you at all" (Norma Jean oli Marilyn Monroen oikea nimi).
