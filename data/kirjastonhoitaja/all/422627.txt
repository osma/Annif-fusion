Voisitteko sanoa minulle joitakin (mielellään suht tunnettuja) teoksia, joissa ihminen / henkilö jakautuu kahteen osaan. (Sielu lähtee omille teilleen)? Myös lastenkirjat käyvät!
Lähetimme kysymyksesi valtakunnalliselle kirjastoammattilaisten sähköpostilistalle ja sieltä tulikin ehdotusten ryöppy, suurimmaksi osaksi nuortenkirjoja. Ensimmäiseksi lista aikuistenkirjoista, jotka eivät ole tekijänmukaisessa aakkosjärjestyksessä:

Franz Kafka: Muodonmuutos (novelli)
Italo Calvino: Halkaistu varakreivi
R.L. Stevenson: Jekyll ja Hyde ja muita kertomuksia
Audrey Niffenegger: Hänen varjonsa tarina
Alice Sebold: Oma taivas
Majgull Axelsson: Toista tietä
Chuck Palahniuk: Fight club
Philip K. Dick: Jumalan kahdeksan sormea
Lisa See: Pionin rakkaus
Mihaly Babits: Haikarakalifi
Oscar Wilde: Dorian Grayn muotokuva

Eräs kollega tiesi kertoa että Richard Bachin teoksissa käsitellään aika paljon ”out of the body” –kokemuksia, jossa sielu lähtee unen aikana vaeltelemaan. 

Tietokirjallisuuden puolelta vinkattiin Jarl Fahleria, hänen teoksistaan Hypnoosi sekä Parapsykologia, löytyy kuulemma hakemastasi aiheesta tietoa. Kollega muisti että jommassakummassa näissä teoksissa kerrotaan lyhennettynä muun muassa tapauksesta Even kolmet kasvot. Tästä tosipohjaisesta tapahtumaketjusta löytyy myös englanninkielinen teos Corbett H. Thigpen, Hervey M. Cleckley : The three faces of Eve. Tarinasta on filmattu myös samanniminen elokuva, joka on peräisin vuodelta 1957 ja jossa pääosaa näytteli Joanne Woodward:
http://en.wikipedia.org/wiki/The_Three_Faces_of_Eve

Nuortenkirjoissa aihetta esiintyy aika paljon:

Jostein Gaarden: Enkelimysteerio
-	sairasvuoteella makaava tyttö oppii irtautumaan ruumiistaan
Hannu Hirvonen: Tuonenkehrääjät
-	nuori Mii -tyttö elää kuoleman ja elämän välimaastossa.
Gayle Forman: Jos vielä jään
-	auto-onnettomuudessa loukkaantunene tytön ruumis makaa koomassa sairaalavuoteessa samaan aikaan kun hänen sielunsa pystyy liikkumaan ja näkemään asioita sairaalan käytävillä. 
Michelle Paver: kuusiosainen Muinainen pimeys –sarja
-	päähenkilön mieli siirtyy eläimeen henkilön jäädessä makaamaan tajuttomana.
Erik Wahlström: Siipien kansa
Marilyn Kaye: Klooni-sarja
Mats Wahl: Näkymätön
Marja-Leena Tiainen: Rakas Mikael
-	päähenkilö seuraa läheistensä elämää tapaturmaisen kuolemansa jälkeen. 
Pearson, Mary E: Kuka on Jenna Fox 
-	Seitsemäntoistavuotias tyttö herää vakavan onnettomuuden jälkeen pitkästä koomasta. Hän yrittää saada uudelleen kiinni elämästään, mutta kaikki on jotenkin kummallista - oma perhekin. Millaisessa onnettomuu-dessa Jenna oikein oli ja mitä tapahtui hänen ollessaan koomassa?
 Stephenie Meyer: Vieras
-	Teos käsittelee identiteettiä ja ihmisyyttä. Päähenkilö Melanieen on istutettu uusi sielu, ja kirjassa seurataan, kuinka edellinen ja nykyinen sielu keskustelevat.

Toivottavasti näistä oli sinulle apua!

Teosten saatavuustiedot voit tarkistaa Helmet-aineistotietokannasta: http://www.helmet.fi/
