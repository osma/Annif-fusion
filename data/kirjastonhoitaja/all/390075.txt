Opiskelen kirjastoalalle ja tarvitsisin saksa/suomi sanakirjan ko. aiheesta. Onko sellaista olemassa? Entä suomenkieliset oppikirjat kirjaston työntekijälle?
Kirjastoalan sanakirjoja on olemassa monikielisinä, ja niissä on mukana myös saksa ja suomi.
Miguel Beniton Bibliotekstermer : svenska-engelska-franska-spanska-tyska-finska on Tarancon julkaisema v. 1997. Korjatun painoksen ISBN on 91-89118-00-6. Lisäksi on kirjastoalan sanakirjasarja Raamatukogusõnastik 1-4 (1994-1997). Termit ovat niissä viron, englannin, saksan, suomen ja venäjän kielellä. Julkaisija on Eesti rahvusraamatukogu.

Eräs informaatioalan perusteita käsittelevä teos on Ilkka Mäkisen toimittama Tiedon tie: johdatusta informaatiotutkimukseen (BTJ Kirjastopalvelu, 1999). Muita suomenkielisiä kirjastoalan kirjoja ovat esimerkiksi Matti Vuorensyrjän ja Reijo Savolaisen toimittama Tieto ja tietoyhteiskunta (Gaudeamus 2000) sekä Timo Kurosen Hajautettu dokumenttien hallinta: johdatus tekstin ja dokumenttien käsittelyyn tietoverkoissa (Oulun yliopiston kirjasto 1998).

Oulun ja Tampereen yliopistojen informaatiotutkimuksen laitosten opintovaatimuksia voit katsoa osoitteissa  http://syy.oulu.fi/opiskelu/opo2.html    sekä  http://www.info.uta.fi/opetus/vaatimukset01-03.html    Niistä löydät lisää kirjavinkkejä, myös suomenkielisiä.
Suomalaisten yleisten ja yliopistokirjastojen tietokantoja pääset selaamaan osoitteessa
http://www.lib.helsinki.fi/kirjastoala/linnea/tietokannat.htm  

