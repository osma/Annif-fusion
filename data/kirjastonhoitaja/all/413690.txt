Olen aloitteleva kotitarveviljelijä. Haluaisin saada perinpohjaisia neuvoja mm perunan, kurkun, retiisin, lehtikaalin, mansikan, herneen, punajuuren, purjon yms pienimuotoiseen viljelyyn. En tiedä oikeasti mitään kaupunkilaissyntyisenä. Maatilkkuni on pieni. Mitähän kirjoja kannattaisi lainata?
Ulla Lehtosen kirjoista saattaisi olla mukava aloittaa. Ulla Lehtonen on luonnonmukaisen viljelyn uranuurtajia Suomessa.
Kirjaston aineistotietokannasta osoitteessa  http://www.helmet.fi/
löydät kirjaston kokoelmissa olevat Lehtosen kirjat. Kirjoita hakuruutuun sanat ulla lehtonen ja tee haku. Kirjojen sijaintitiedot saat esille klikkaamalla nimekettä, joka on linkki.
Voit hakea kirjoja myös kirjoittamalla hakuruutuun sanan vihannesviljely.
