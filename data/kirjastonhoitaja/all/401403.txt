Löytyisikö kirjaa teippauksesta/mainosteippauksesta? Huonosti löytyy netistäkin mutta kyllä sielä jotakin on.
Kaikki asiaan liittyvä, perusteippauksen asentamisesta, tekniikasta, juurista, mitä se oli ennen -> tähän päivään tms. kaikki käy. Mainosteippauksesta rajataan sitä nyt sillälailla et ikkunateippaukset, autoteippaukset ym. suurkuvatulosteet tai jotain josta nyt vain saisi jotain infoa yleisesti irti, kaikki asiaan liittyvä on tervetullutta.
Suomalaisen mainonnan historiasta yleensä kerrotaan teoksessa Nyt uutta Suomessa! : suomalaisen mainonnan historia.

Hyvä mainonnan yleiskirja on Tarja Ranisen Mainonnan ABC : käsikirja. Kannattaa tutustua myös Tuula Niemisen kirjaan Visuaalinen markkinointi. 

Ulkomainonnasta ja erityisesti julisteista löytyy tietoa Reijo Ikäheimosen kirjasta Marketposters - aikamme uusi idea.

Kirjoissa Palvelutoiminnot 2-3 on tietoa mainonnasta ja ainakin osassa 2 on lyhyesti kerrottu teippauksesta.

Yksi artikkeli löytyi erityisesti mainosteippauksesta: Tekijät: Maskulin, Sanna 
Nimeke: Mainosteippaus on visuaalista markkinointia 
Julkaisussa: Vähittäiskauppa, 2000 : 3, s. 56-57

Valitettavasti kirjaa, joka kertoisi pelkästään mainosteippauksesta, ei löytynyt. Kannattaa ehkä ottaa yhteyttä johonkin alan yritykseen ja kysellä olisiko heillä jotain omia kanavia joiden kautta voisi saada julkaisuja aiheesta.
