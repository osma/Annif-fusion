Tarkoituksenani on opinnäytteessäni tarkastella millaisia eroja koulukiusaamisessa on vai onko niitä 1990- ja 2000 luvuilla. Onko tämäntapaisian tutkimuksia tehty ja on niitä julkaistu? Lisäksi tarvitsisin tietoa yhteiskunnan muutoksesta, etenkin muutoksesta 1990- ja 2000 luvuilla. Mikäli tämänkaltaisia graduja/väitöskirjoja on tehty, olisin niistäkin kiinnostunut.
Loimaan kirjaston valikoimista ei välttämättä löydy, mutta olisin kiinnostunut kirjallisuuskatsauksesta, jotta voisin hakea tätä kirjallisuutta myös muualta.
Yhteiskunnan muutoksesta puhuvat mm. seuraavat teokset:
- Arvot, moraali ja yhteiskunta: sosiaalipsykologisia näkökulmia yhteiskunnan muutokseen, toim. Anna-Maija Pirttilä-Backman, Gaudeamus, 2005 
- Puohiniemi, Martti: Arvot, asenteet ja ajankuva, Limor 2002

Kumpaakaan ei ole saatavissa Loimaan kirjastosta, mutta ne löytyvät Helsingin yliopiston kirjastosta, samoin Pääkaupunkiseudun Helmet-kirjastoista. Lisää teoksia löytyy Helsingin yliopiston kirjastojen Helka-tietokannasta hakusanoilla: yhteiskunta and muutos (valitse ”tarkennetttu haku”.) Samoin hakusanalla ”koulukiusaaminen” löytyy useita viitteitä. 

Helka-tietokannan www-liittymän osoite on
https://helka.linneanet.fi/cgi-bin/Pwebrecon.cgi?LANGUAGE=Finnish&DB;=local&PAGE;=First . Helka-tietokannan etusivun osoite on http://www.helsinki.fi/helka/ .

Kun teet haun aiheesta "koulukiusaaminen", voit hakea mm. hakutyypillä: asiasana (selaus), jolloin saat tulokseksi asiasanalistan, josta voit valita hakusi kannalta sopivimmat sanayhdistelmät. Hakutyypiksi voit valita myös seuraavan: asiasana (sanahaku), jolloin hakusanalla "koulukiusaaminen" (ilman lainausmerkkejä) saat tulokseksi viiteluettelon.

Yliopistojen opinnäytteiden hakuun pääsee Helsingin yliopiston kirjastojen etusivulta osoitteesta http://www.helsinki.fi/kirjastot/ . Löydät linkin sivustoon Hakemistosta (etusivun oikealla laidalla) kohdasta Opinnäytteet. Näin avautuvalta sivulta pääset eri yliopistojen julkaisuhakuun.
