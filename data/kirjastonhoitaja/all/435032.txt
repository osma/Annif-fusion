Hei,

Löytyykö jostain ohjetta nuottijulkaisun eli laulukirjan taittamiseen? Kirjaan tulee siis nuotit ja laulujen sanat. Lisäksi tarinoita laulujen takaa. Mitä tietoja laitetaan esimerkiksi ensimmäisen nuottiviivaston yläpuolelle ja mihin kohtaan? Onko pohjalla joku standardi vai vain muodostunut käytäntö? Voiko nämä tiedot halutessaan laittaa johonkin muualle ko. sivulla. 

En ole onnistunut löytämään ohjetta tai opasta.
Mitään erillistä standardia nuottijulkaisun/laulukirjan muodolle ei ole. Nuottihan voi olla pelkkä melodia tai se voi sisältää esim. kosketinsoitinsäestyksen tai jopa partituurin. 

Jos käytössäsi on jokin nuotinnosohjelma (esim. ilmainen MuseScore tai jokin kaupallinen ohjelma), voit taittaa nuottisi valmiiksi jo siinä. Netistä löytyy ohjeita ja vinkkejä näiden käyttöön.

Toinen vaihtoehto on käyttää tavallista taitto-ohjelmaa (esim. ilmainen Scribus) ja tuoda nuotit siihen vaikkapa pdf-tiedostoina ja taittaa laulukirja sen avulla. Samalla voit lisätä haluamasi tarinat.

MuseScore ja Scribus ovat saatavilla myös suomenkielisinä ja käyttövinkkejä löytyy netistä.

Lisäksi voit katsoa mallia esim. Suuri toivelaulukirja-sarjasta.
