Kuka vastaa, että autossa kaikilla on ajettaessa turvavyöt kiinni?
Autosta poistuttaessa, kenen vastuu, jos avautuneeseen oveen törmää joku. Kuljettajanko vai oven avaajan.
Tieliikennelain mukaan
"kuljettajan ja matkustajan on ajon aikana käytettävä istuinpaikalle asennettua turvavyötä tai heidän liikkumistaan estävää muuta turvalaitetta". 

Liikenneturvan sivuston mukaan:
"Alle 15-vuotiaan turvavyön tai -laitteen käytöstä on vastuussa samassa autossa matkustavan lapsen holhooja tai huoltaja. Muulloin auton kuljettaja vastaa tällaisten matkustajien turvavyön käytöstä."

Maallikkotulkinnan mukaan 15 vuotta täyttäneet, terveet matkustajat vastaavat itse turvavyön käytöstään. Laki määrää kuitenkin esim. ilmoittamaan turvavyön käyttövelvollisuudesta linja-autossa.

Tieliikennelaissa sanotaan:
"ajoneuvon ovea ei saa avata eikä ajoneuvoon nousta, siitä poistua taikka sitä kuormata tai sen kuormaa purkaa siten, että siitä aiheutuu vaaraa tai tarpeetonta haittaa muulle liikenteelle tai ympäristölle."

Laki ei täsmennä vastuita eikä tee eroa auton kuljettajan tai matkustajien välille.

Tarkennukset, poikkeukset ja koko laki löytyvät Finlexin sivuilta:

http://www.finlex.fi/fi/laki/ajantasa/1981/19810267

Liikenneturvan sivuille on myös koottu tietoa turvavyön käytöstä:

http://www.liikenneturva.fi/tietolehti/2010/ruskeat/turvavyon_kaytto.php
