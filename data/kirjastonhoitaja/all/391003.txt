Hei
Kyselen kirjastonhoitajan koulutuksesta, kun jaossa on niin monenlaista tietoa koulutuspaikoista ja voiko merkonomin koulutuksella päästä kirjastoon työhön.
Lain mukaan vähintään kahdelta kolmasosalta kirjaston henkilöstöstä vaaditaan korkeakoulututkinto, opistotutkinto tai ammatillinen perustutkinto, johon sisältyy tai jonka lisäksi on suoritettu vähintään 20 opintoviikon laajuiset kirjasto- ja informaatioalan aine- tai ammatilliset opinnot
Eli jos olet merkonomi sinun tulee jotenkin täydentää opintosi kirjasto- ja informaatioalan opinnoilla.

Merkonomina olet esimerkiksi hakukelpoinen noin nelivuotiseen ammattikorkeakoulutukseen. Jos et ole merkonomi voit hakeutua ns. uuteen merkonomikoulutukseen,  joka on nimeltään Informaatio- ja kirjastopalvelut liiketalouden perustutkinnossa. Koulutus on peruskoulupohjainen, mutta myös ylioppilaat voivat hakea jolloin koulutus on kaksivuotinen. Oppilaitoksesta varmaan selviää voitko hakea vaikka olet jo merkonomi ja vain täydentäisit opintosi kirjastoalalle sopivaksi. Ammattinimikkeesi on tällaisella koulutuksella kirjastovirkailija.

Kunnan kirjasto- ja tietopalvelusta vastaavalta (johtaja) vaaditaan ylempi korkeakoulututkinto eli maisterin tutkinto, jonka voi suorittaa vain yliopistossa. Kirjastonhoitajaksi pääsee ja virkaa voi hakea myös ns alemmalla korkeakoulutukinnolla (ammattikorkeakoulusta valmistunut tradenomi tai yliopistossa suoritettu kandidaatintutkinto) mikäli erikseen ei ylempää tutkintoa vaadita. Ammattikorkeakoulun käyneet joutuvat valitettavasti usein kuitenkin maisterien varjoon kirjastonhoitajan virkaa hakiessaan, sillä alan koulutus on muuttunut vasta hiljattain. 

Katso seuraavat linkit:
http://www.minedu.fi/opm/kulttuuri/kirjastot/kmka.html (kaikki koulutuksesta) 
http://www.kirjastot.fi/page.asp?_item_id=497 
 (oppilaitosten kotisivuja)
http://www.mol.fi/Tietoa/Ammattiala/00/08.html (ammattikuvaus)
http://db.opti.edu.fi/main.nsd





                 
