Mökille tehdään porakaivo, siitä jää iso kasa kivipölyä. Jotkut sanovat, että sitä voisi harkiten käyttää maanparannukseen. Tontti on pieni, joten ei siihen menisi kuin osa. 
Kysymys: mihin sitä kivipölyä voi käyttää puutarhassa tai mahdollisesti johonkin muuhun tarkoitukseen.
Kivipölyä voi käyttää ensinnäkin puutarhassa kasviravinteena kivennäislannoitteen tapaan. Kivipölyä suositellaan käyttämään kasveihin vain vähän kerrallaan, minkä vuoksi se ei riitä yksinään kasvien lannoittamiseen. Lisäravinteet ovat todennäköisesti paikallaan.
 
Kivipöly sopii rakenteeltaan maanmuokkaamiseen. Sen sisältämät hiukkaset sitovat kivipartikkeleita. Käyttämäni lähteen mukaan kivipöly saattaisikin soveltua sidosaineeksi esimerkiksi käytävien rakentamisessa.

Kolmas mahdollinen käyttötapa puutarhassa on tuholaisten torjunta kivipölyllä. Helsingin Sanomien artikkelin mukaan muiden muassa tuhkan, kalkin ja sahanpurun ohella myös kivipölyllä voi "tahrata" tuholaisia. Pölyä sirotellaan esimerkiksi tuholaisten ympärille ja kulkureiteille sekä kukkapenkkiin. 

Koska kivipölyä on ilmeisesti paljon, suosittelen tarjoamaan sitä myös muille puutarhureille. Yhteyden heihin saat esimerkiksi puutarha.net-keskusteluplastan välityksellä.

Lähteet:

Kivipöly
http://www.etlehti.fi/artikkeli/Asiantuntijat/kysy_piha_puutarha/kivipoly
Haettu 20.8.2016

Näin suojaat puutarhan kasvit tuholaisilta – pahimmat vahingot syntyvät alkukesällä
http://www.hs.fi/koti/a1464057223058
Haettu 20.8.2016

puutarha.net
http://puutarha.net/keskustelut/
