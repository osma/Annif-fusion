Etsin merimiesslangiin liittyvää kirjallisuutta
Aiheesta näyttää löytyvän yllättävän vähän kirjallisuutta. Lindasta (korkeakoulukirjastojen yhteistietokannasta) löytyy asiasanoilla "merenkulku" ja "slangi" seuraavat teokset: 
-Tekijä: Tissari, Erkki   Nimeke: Vahtimiehen laivatieto ja merimiestaito Julkaistu: [Kotka] : Kotkan sopusointu, [2000] Ulkoasu: 99 s. : kuv. ; 30 cm 
ISBN: 951-98302-3-5 (nid.) 
           
-Tekijä(t): Tissari, Erkki Nimeke:   Laivatieto Julkaistu:  [Kotka] : Kotkan sopusointu, 1999 Ulkoasu:  58 s. : kuv. ; 30 cm ISBN:  951-98302-0-0 (nid.) 

Nämä teokset ovat saatavissa Oulun yliopiston kirjastosta; voit tilata ne kaukolainoiksi oman kirjastosi kautta.
Erilaisia merenkulkualan sanakirjoja kyllä löytyy, ja niissäkin on varmasti mukana sanastoa, joka voidaan katsoa slangiksi - useinhan ammattikieli ja ammattiin liittyvä slangi ovat lähestulkoon yksi ja sama asia. Et maininnut, minkäkielistä slangia etsit, mutta seuraavassa muutamia ehdotuksia:
- Stjerncreutz, Albin: Suomalainen meri-sanakirja. Suomalaisen kirjallisuuden seura, 1982, 951-717-286-9
-Smith, Carl: Båtseglareordbok : en samling förklaringar, upplysningar och välmenta råd. (Faksimile vuoden 1899 alkuperäisteoksesta.) Tukholma, 1976, 91-7120-051-7.
-The Oxford companion to ships & the sea. Oxford, 1976, 0-19-211553-7.
- Lind, Lew: Sea jargon : a dictionary of the unwritten language of the sea. Cambridge, 1982, 0-85059-656-4.
Lisäksi jonkin verran merenkulkuun liittyviä sanontoja Raumalta löytyy teoksesta
Brassip piukka. Rauma, 1988, 952-90025-9-9.

Oulun yliopiston Suomen ja saamen kielen ja logopedian laitokselta ( http://www.oulu.fi/suosalo/ ) löytyy äänitearkisto, jossa on puhekielen nauhoitteita mm. sosiaalimurteista, näiden joukossa myös merimiesslangi.
Kotimaisten kielten tutkimuskeskuksesta ( http://www.kotus.fi/ ) löytyy Suomen murteiden sana-arkisto, jossa on noin 3000 sanan kokoelma merimiesslangia Turusta.
Lisäksi yksityishenkilön ylläpitämä pieni merimiesslangin sanasto on osoitteessa http://personal.inet.fi/koti/seppo.kauranen/sanasto.htm .

Kannattaisi varmaankin kysäistä asiaa myös Suomalaisen kirjallisuuden seurasta ( http://www.finlit.fi/ ) ja Suomen merimuseosta ( http://www.nba.fi/MUSEUMS/MARITIME/Infofin.htm ).

Toivottavasti pääset näillä tiedoilla ainakin alkuun.  
