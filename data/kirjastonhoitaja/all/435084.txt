Etsin tietoa avusteisesta seksistä, henkilökohtaisen avustajan työn suhteesta vammaisen henkilön seksuaalisuuteen ja ylipäätään vammaisten henkilöiden seksuuaalisuuden toteutumisesta.
Vammaisten parissa työskentelevien suhteesta vammaisen henkilön seksuaalisuuteen löytyi Vaski-kirjastoista seuraavanlaista aineistoa:

Maija Ritamon (2008) kirjoittama "Seksuaalisuus ammattihenkilöstön koulutuksessa sekä vammaisten ja pitkäaikaissairaiden terveyspalveluissa"-teos. Tähän STAKES:n julkaisuun on koottu selvityksiä seksologian ja seksuaaliterveyden koulutuksista, katsaus vammaisten ja pitkäaikaissairaiden seksuaaliterveyspalveluihin sekä tilannekatsaus seksuaaliopetuksesta osana terveystiedon opetusta. Julkaisu on luettavissa myös internetissä. Suora linkki pdf:ään löytyy Terveyden ja hyvinvoinnin laitoksen nettisivuilta: http://www.julkari.fi/bitstream/handle/10024/76137/T26-2008-VERKKO.pdf?sequence=1. 

Kehitysvammaisten hoitajan Riitta Palonen-Munnukan (2009) “Mitä niille rakkaudesta puhuu?”-kirja puolestaan tarjoaa hyviä apuvälineitä ja ymmärrystä kehitysvammaisten kanssa työskenteleville. Jatkoa tälle teokselle on vuonna 2011 ilmestynyt "Rakkautta, läheisyydestä suudelmiin : opas kehitysvammaisten seksuaalisuuden kohtaamiseen kehitysvammaisten parissa työskenteleville ammattilaisille ja omaisille". Kirjan sisällysluettelon on luettavissa netisssä: http://www.mediapinta.fi/naytteet/pdf/9789522353702.pdf. Avusteisesta seksistä saattaa löytyä jotakin tietoa tästä teoksesta.

Neljäs, varsin vanha teos aiheesta on Tuisku Ilmosen vuonna 1987 ilmestynyt “Rakkaudella sinun”-vihkonen, joka on opas vammaisten lasten ja nuorten vanhemmille ja kasvattajille ihmissuhteista ja seksuaalisuudesta. Opas on Invalidiliiton julkaisuja.

Yleisesti vammaisen henkilön seksuaalisuudesta löytyi varsin niukalti aineistoa ja aihetta käsitellään löytyneissä teoksissa vain lyhyesti. Vaski-kirjastoista löytyi kaksi teosta, joissa aiheesta on kirjoitettu. Godzon, Suzin (2003) kirjoittamassa “Seksikirjassa” on kerrottu lyhyesti yleistä tietoa liikuntaesteisten ja vammaisten seksuaalisuudesta ja heidän omista kokemuksistaan. Vielä vähän vanhemmassa teoksessa “Halu rakastaa” (1997) pitäisi löytyä myös vastaavaa tietoa.

Saraste, Heinin teos (2000) “Mikä nainen : kuusi tarinaa vammasta ja naiseudesta” saattaa myös sisältää varteenotettavaa aihetta käsittelevää tietoa, tosin tällä kertaa pelkästään naisen näkökulmasta.

Kirjojen saatavuuden tarkistaminen Vaski-kirjastoista osoitteesta https://www.vaskikirjastot.fi/web/arena.

Mikäli haluatte myös lehtiartikkeleita aiheeseenne liittyen, niin Arto-artikkelitietokannasta löytyy jonkin verran aineistoa. Tarkennetun haun kautta esimerkiksi “vammaiset” ja “seksi”-asiasanoilla löytyy kuusi varsin releventilta vaikuttavaa, joskin vanhaa, lehtiartikkelia kysymästänne aiheesta. Myös asiasanayhdistelmällä “vammaiset” ja “seksuaalisuus”-löytyy hyvin artikkeleita ja tällä kertaa tuoreempiakin juttuja. Linkki Arto-artikkelitietokantaan: https://arto.linneanet.fi/index.html.

Esimerkiksi Turun pääkirjaston asiakastietokonepäätteeltä pääsee Aleksi-lehtiartikkelitietokantaan, josta löytyy myös hyvin lehtiartikkeleita ja osittain samoja kuin Artosta. Esimerkiksi hakusanoilla “vammaiset” ja “seksi”-löytyi 16 tulosta, joista suurin osa vanhempaa aineistoa. Aleksia pystyy käyttämään myös etänä kotipäätteeltä. Linkki Aleksiin: http://www.turku.fi/Public/default.aspx?contentid=145456&nodeid;=14087.

Neurologisessa aikakauslehti Avaimessa, nro:ssa 5/2013 (s. 25-27) on artikkeli nimeltä “Seksilelulaatikoita”, jossa käsitellään myös vammaisten seksivälineitä. Kyseistä lehteä on saatavissa Turun pääkirjaston lehtivarastosta, jolloin lehden saa tilattaessa seuraavana arkipäivänä klo 14 jälkeen. 

Invalidiliiton sivut voivat olla myös hyvä tiedonlähde ja taho jonka puoleen voi tarvittaessa kääntyä: http://www.invalidiliitto.fi/portal/fi/.
