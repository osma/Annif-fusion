Turun alueella, entisessä Kaarinan kunnassa on kaksi kylää, joiden nimet herättävät kuulijoissa huvittuneisuutta: Pisu ja Kakkarainen. Viittaavatkohan nämä nimet kuitenkaan niin yksikoisesti eritteisiin, vai kätkeytyvätkö niihin jotkin muut vanhat sanat ja merkitykset?
Anja Aallon toimittaman kirjan "Nummesta Kaarinaksi: paikallisnimien historiaa" (2006) mukaan paikannimet juontuvat usein talonnimistä, sijainnista tai maisemasta. Myös Eero Kiviniemi (1990) kirjoittaa, että paikannimet viittaavat usein joko sijaintiin tai henkilöön, joka paikan omistaa. Näin voisi olla myös tässä tapauksessa, sillä Aallon kirjassa kerrotaan, että Pisu on ollut maatila Kaarinassa ensin vuonna 1699 ja taas vuonna 1767. Pisu on ollut myös Turun maistraatin maatila vuonna 1794. Samoin Kaarinassa on ollut useampikin Kackarais-niminen tila tai talo: vuonna 1699 maatila, vuonna 1790 virkatalo ja vuonna 1792  rygmentin välskärinvirkatalo.

Aallon toimittamassa kirjassa ei kerrota, mistä tilojen ja talojen nimet ovat peräisin, mutta Kerttu Innamaan "Kaarinan pitäjän historia" -teoksesta selviää, että Pisun yksinäistalo oli Frans Jaakonpoika Lindroos Pisun omistuksessa vuosina 1880-1926. Nimen alkuperää tai silloista merkitystä ei kuitenkaan mainita.

Lähteet:

Aalto, Anja (toim.) 2006. "Nummesta Kaarinaksi: paikallisnimien historiaa". Kaarina-Seura Ry. s. 10, 13, 254, 261

Innamaa, Kerttu 1957. "Kaarinan pitäjän historia. IV osa. Aikakausi 1870-1939." Kaarinan historiatoimikunta. s. 222

Kiviniemi, Eero 1990. "Perustietoa paikannimistä". Suomalaisen kirjallisuuden seura. s. 143
