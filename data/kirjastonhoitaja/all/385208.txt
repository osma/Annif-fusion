Teen pro-gradua aiheesta työssä jaksaminen ja työtyytyväisyys poliisihenkilöstön keskuudessa. Millaisia tutkimuksia aiheesta on tehty Suomessa tai ulkomailla? 
Kovin paljon en aiheestasi suomen kielellä pystynyt löytämään. Viime
vuonna kuitenkin ilmestyi Iira Nuutisen "Tasa-arvo poliisitoimessa : työyhteisöjen ja henkilöstön hyvinvointi" Työterveyslaitoksen julkaisemana. Pääkaupunkiseudulla teos on saatavissa Vantaan pääkirjastosta. Muuten kehottaisin sinua etsimään Poliisin Ammattikorkeakoulun Kirjaston (PAKK) tietokannasta  http://www.poliisi.fi/kirjasto . Asiasanayhdistelmällä poliisi ja työtyytyväisyys sieltä löytyi em. Nuutisen kirjan lisäksi viisi 1990-luvulla ja aivan 1980-luvun lopulla julkaistua teosta.  Teosten sijainti ja lainattavuus selviävät samasta.   

Hyödyllinen osoite on myös Työterveyslaitoksen kirjasto  http://www.occuphealth.fi .  Sieltä löytyi mm. viite Juhani Smolanderin & co. tutkimukseen "Ikääntyvien poliisimiesten liikunta-aktiivisuus, terveys, fyysinen suorituskyky ja työkyky : 15-vuotisseuranta" vuodelta 1997.  Kirjaston työasemilta pääset englanninkieliseen Ebsco-lehtitietokantaan, josta pystyt lukemaan ja tulostamaan myös kokonaisia aikakauslehtiartikkeleita.  Hakusanoilla "police and stress" sieltä tuntui löytyvän useita varsin tuoreita artikkeleita alan tutkimuksista eri puolilta maailmaa. 
         
