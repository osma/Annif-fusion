Mistä löytäisin tietoa Matkapäiväkirjoista tai Matkakertomuksista? Tarvitsisin tietoa etenkin matkapäiväkirjojen tekemisestä.
HelMetistä voisit etsiä aiheeseesi sopivia teoksia ainakin seuraavilla tavoilla:
tekemällä aihe- tai sanahakuja ja käyttämällä mieleisiäsi rajauksia tarkentamiseen.
Voisit esimerkiksi lähteä liikkeellä aihehausta ja etsiä asiasanoilla matkakertomukset ja sen jälkeen kokeilla etsimistä sanalla matkakirjallisuus. Tulosjoukko on varsin suuri, joten Sinun kannattaa rajata hakuasi esim. kielen, materiaalin tai julkaisuajankohdan mukaan. Jos näin et löydä sopivaa materiaalia, niin seuraavaksi voisit kokeilla sanahaun tekemistä ja lähestyä aihetta kirjallisuudentutkimuksen näkökulmasta. Voit käyttää samassa haussa useita hakusanoja. Tällöin saat viitteet, joissa kaikki annetut sanat esiintyvät. Kokeile sanahaussa seuraavia vaihtoehtoja: matkakertomukset and kirjallisuudentutkimus, matkakirjallisuus and kirjallisuudentutkimus. Voit katkaista hakusanan kahdella tähdellä (**). Katkaisu sanan alkuosan jälkeen tuo hakuun mukaan kaikki taivutusmuodot. Julkaisemisesta voit etsiä tietoa erilaisista julkaisunlaadinnan oppaista ja verkkojulkaisemista käsittelevästä kirjallisuudesta. Aihehaussa voit käyttää asiasanoina julkaisunlaadinnan oppaat ja verkkojulkaiseminen. Mm. Anja Alasilta on tehnyt useita julkaisunlaadinnan oppaita.
