Keskiaikaa on viime vuosina tutkittu aika palon, mutta onko Suomen keskiajasta ilmestynyt mitään tutkimuksiin perustuvaa uutta kirjallisuutta? Lähinnä kiinnostaisi turkiskauppa.
Tässä muutama esimerkki suhteellisen tuoreista keskiaikaa käsittelevistä kirjoista:

Keskiajan avain (SKS, 2009)
Kari, Risto: Suomalaisten keskiaika: myytit ja todellisuus (Wsoy, 2004)
Hanska, Jussi: Kirkko, kuri ja koulutus: hengellisen säädyn moraalihistoriaa myöhäiskeskiajalla (SKS, 2004)
Suomalaisen arjen historia 1: Savupirttien Suomi (Weilin+Göös, 2006)

Suomen keskiajan turkiskaupasta ei juuri löytynyt kirjallisuutta tai artikkeleita, kun haimme eri tietokannoista, sehän olisi melkeinpä ihan uuden tutkimuksen aihe!  

Mutta ehkäpä yleensäkin keskiaikaa käsittelevistä teoksista voisi löytyä ainakin mainintoja. Kansalliskirjastosta löytyi keskiajan Venäjän turkiskauppaa käsittelevä teos: Martin, Janet: Treasure of the land of darkness: the fur trade and its significance for medieval Russia (New York, 1986). Voisikohan siinä olla kytkentöjä myös Suomeen, kun naapurimaita kerran olemme? 

https://helka.linneanet.fi/cgi
https://arto.linneanet.fi/vwebv/searchBasic?sk=fi_FI
http://linda.linneanet.fi/F/C94JCNAJF286Y5GY3EFTCGKUPTHT9VJ6RSC7F3SJTXN7M317Q5-05340?func=find-b-0&local;_base=fin01&con;_lng=fin
