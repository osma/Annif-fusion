Millaista kirjallisuutta on olemassa yritysten toimintoprosessien kehittämisestä (esim. asiakaspalvelu, markkinointi tms.) Erilaiset teoriakirjat sekä case-tyyppiset tulisivat kysymykseen.
Kirjallisuutta, joka liittyy kysymääsi aiheeseen, on paljon. Saat kuvan tarjonnasta pääkaupunkiseudun kirjastojen Plussa-tietokannan avulla (www.libplussa.fi). Valitse hakulomakkeesta kohta "asiasana tai luokka". Hakusanoiksi kannattaa tässä tapauksessa kirjoittaa kaksi sanaa. Sopivia pareja ovat  esim. "liiketoiminta kehittäminen" "yritykset muutos" tai "organisaatiot muutos".  Jos haluat vielä laajemman ja väljemmän tuloksen, voit kokeilla paria "yritykset kehittäminen". 

Aiheesta on yleisiä teoria- ja ideakirjoja (esim. Räsänen, Keijo: "Kehittyvä liiketoiminta"), tietyn kehittämismenetelmän esittelyjä (esim. Morris: "Liiketoimintaprosessien uudistaminen" ja Martola: "Liiketoimintaprosessit", jotka käsittelevät re-engineeringiä tai Otala: "Oppimisen etu - kilpailukykyä muutoksessa", joka käsittelee oppivaa organisaatiota) sekä tapausselostuksia (esim. "Johtajana muutoksissa" ja "Kilpailu strategisena valmentajana"). Sen sijaan jonkin tietyn toiminnon kehittämisestä löysin vain kirjan Kotler: "Muuttuva markkinointi".   

