Onko Sulo Kolkasta (siis tarkka-ampuja talvisodassa) tullut uutta tietoa? Kenties kirjaa.---Hänen nimensä näkyy mm.Tapio.A.M.Saarelaisen kirjoittaman kirjan "Simo sankarikorpraali Häyhä" tarkka-ampujatilastossa (s.118) jossa on 30 parhainta ampujaa maailmassa listattuna.Sulo Kolkka on listalla sijalla 12. Kysymys liittyy aiemmin saatuun vastaukseen Sulo Kolkasta vuodelta 2007.
Uutta kirjaa Sulo Kolkasta ei ole ilmestynyt sitten vuoden 2006. Suomen sotilas -lehdessä (Näytenumero, nro 6, 2009) on pieni kirjoitus, jossa hänet mainitaan. Sen mukaan tarkka-ampuja Sulo Kolkkaa ei ole ollut olemassakaan, vaan ainoastaan urheilutoimittaja Sulo Kolkka. Ulkomainen toimittaja olisi mahdollisesti sekoittanut tarkka-ampuja Simo Häyhän ja Kolkan nimet keskenään. Artikkeli löytyy täältä:

http://www.suomensotilas.fi/pdf/Naytenumero_74_75.pdf

Wikipedia-artikkelista löytyy lisää tietoa "sotilashahmo" Sulo Kolkasta:

http://fi.wikipedia.org/wiki/Sulo_Kolkka_(sotilashahmo)
