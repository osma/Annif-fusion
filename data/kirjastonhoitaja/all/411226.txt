Millaista aikaisempaa tutkimusta on tehty aiheesta, joka liittyy työnohjaukseen, työssä jaksamiseen ja terveydenhuollon sosiaalityöhön
Mikkelin kaupunginkirjaston Web-Origo-tietokannasta  http://mikkeli.kirjas.to/  löytyy kysymistäsi aiheista runsaasti viitteitä.

Mene Tiedonhaku > Tarkennettu haku ja kirjoita hakusanat hakuruudun Asiasanat/aihe -riville.

Työnohjauksesta on yksinkertaisinta hakea sanalla työnohjaus, jolloin tuloksena on 44 viitettä.

Työssä jaksamisesta saat 39 viitettä, kun kirjoitat hakulausekkeen muodossa jaksaminen ja työelämä.

Terveydenhuollon sosiaalityöstä voit hakea sanoilla terveydenhuolto ja sosiaalityö, jolloin saat 21 viitettä.

Frank monihaku http://monihaku.kirjastot.fi/maakuntakirjastot on maakuntakirjastojen aineistotietokanta. Frankista voit tehdä haun samalla tavalla kuin Web-Origosta kirjoittamalla hakusanat asiasana-riville. Jos valitset kaikki kirjastot, haku kohdistuu kaikkien Suomen maakuntakirjastojen kokoelmiin, ja hakutulos on laaja.

Tieteellisten kirjastojen aineistot, gradut, väitöskirjat ym. tutkimukset löytyvät Linda-tietokannasta. Lindassa haku kohdistuu kaikkien tieteellisten kirjastojen kokoelmiin yhtä aikaa. Linda on kuitenkin käytettävissä vain kirjaston koneilla. Sinun kannattaakin kysyä lisätietoja Lindasta kirjaston tietopalvelusta. Voit myös jättää tietopalveluun tiedonhakupyynnön, jolloin haemme ja tulostamme sinulle viitelistan haluamastasi aiheesta.
